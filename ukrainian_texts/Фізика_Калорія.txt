Кало́рія (скорочено — кал.) — традиційна позасистемна одиниця вимірювання енергії, що дорівнює енергії, необхідній для нагрівання 1 г води на 1 С°. Дорівнює приблизно 4,2 Дж.
Має широке застосування в біології, хімії, харчовій промисловості та суміжних галузях. У калоріях вимірюють кількість теплоти, енергетичну цінність продуктів харчування, теплові ефекти хімічних реакцій тощо.
Часто застосовується похідна одиниця: 1 кілокалорія (ккал) = 1000 кал.
У теплоенергетиці також широко застосовується поняття Гігакалорія (Гкал) = 1000000000 кал (109 калорій). Це кількість теплової енергії необхідної для нагрівання 1000 м3 води на 1 °C.

Різновиди
Енергія, яка потрібна для нагрівання 1 г води на 1 °C залежить від початкової температури, кількість такої енергії важко визначити точно. Тому існує декілька визначень калорії. Два найуживаніші визначення — термохімічна калорія, та калорія при 15 °C.
Коефіцієнти, які використовуються для переведення калорій у джоулі чисельно дорівнюють вираженню питомої теплоємності води у джоулях на грам або кілоджоулях на кілограм.

Література
Мала гірнича енциклопедія : у 3 т. / за ред. В. С. Білецького. — Д. : Східний видавничий дім, 2004—2013.


== Посилання ==