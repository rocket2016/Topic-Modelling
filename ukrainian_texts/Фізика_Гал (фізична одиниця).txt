Гал, ґал (рос. гал, англ. gal, нім. Gal n) — одиниця прискорення в системі одиниць СГС. Позначається Г. 1 гал дорівнює 1 см/с2. Широко використовується в гравіметрії (геофізика) при вимірюванні прискорення вільного падіння. Використовуються також дольні одиниці: мілігал (1 мГал = 10−3 Гал), мікрогал (1 мкГал = 10−6 Гал).
Названа на честь італійського фізика Галілео Галілея.
На даний час гал має статус позасистемної одиниці і не входить до одиниць міжнародної системи одиниць (СІ).
Як і для інших одиниць вимірювання, утворених від прізвищ, назва одиниці пишеться з маленької літери (гал, мілігал, мікрогал), а позначення — з великої (Гал, мГал, мкГал).

Примітки
Література
Мала гірнича енциклопедія : у 3 т. / за ред. В. С. Білецького. — Д. : Східний видавничий дім, 2004—2013.
Гал // Большая советская энциклопедия : в 30 т. / главн. ред. А. М. Прохоров. — 3-е изд. — М. : «Советская энциклопедия», 1969—1978. (рос.)