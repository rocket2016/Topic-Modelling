Ломба́рд, або льомба́рд — спеціалізована кредитна установа, яка надає короткотермінові позики під заставу особистого майна позичальника.
Залежно від спеціалізації, у ломбардах приймають дорогоцінний метал, побутові речі (мала та велика побутова техніка), електроніку (смартфони, комп'ютери, планшети, ноутбуки), велосипеди тощо. Можна закласти рухоме майно (легковий, вантажний автомобіль, спецтехніка) і нерухомість. Деякі ломбарди спеціалізуються на рухомому майні, в такому разі ця установа - автоломбард.  
За кілька хвилин працівник ломбарду оцінить техніку чи коштовність, складе контракт-розписку та виплатить гроші.
Після експертизи речей клієнту називають суму, яку може виплатити ломбард і, якщо вона задовольняє клієнта, укладають договір.У документі зазначається річ, яка заставляється, її оціночна вартість, термін застави, сума, яку позичальник має заплатити через обумовлений час. Залежно від виду застави у контракт-розписку вносять додаткові пункти.
Ломбард нараховує певні відсотки на надану у кредит суму. Залежно від політики ломбарду, до відсоткової ставки може входити сума користування позикою, зберігання, страхування. Позичальник, здаючи у ломбард свою річ, має змогу викупити її через деякий час. Здаючи річ у ломбард, її можна викупити, але й можна втратити назавжди.

Історія виникнення терміну
Перші ломбарди виникли у середньовіччі в Ломбардії, куди хрестоносці звозили награбоване майно з Константинополя.
До виникнення ломбардів її функції виконували лихварі, які існували задовго до виникнення ломбардів.
У XV сторіччі французький король Людовик XI надав монополію на лихварство підприємцям, які зобов'язувалися стягувати відсотки в строго визначених межах. Вийшло так, що утримувачами королівського привілею стали переважно вихідці з історичної області Ломбардія в Північній Італії, із столицею в Мілані, де цей бізнес вже давно був відомий. З тих пір і виникло поняття «Будинок ломбардця», або просто «ломбард», що позначає узаконений заклад по видачі позик під заставу ліквідного рухомого майна. Так в Європі була знайдена альтернатива лихварському свавіллю.
У Російській імперії ломбарди виникли значно пізніше — перші кроки до їх створення влада почали робити тільки з 1733 року. А лихварський промисел з величезними відсотками процвітав і в XIX столітті.
У літературі виведена ціла галерея представників цієї професії — від зображеної Достоєвським в «Злочині і покаранні» сухуватої бабки-лихварші Олени Іванівни, що стягувала «по гривні за місяць з рубля», до бравого відставного унтера Сили Ерофєїча Грознова з п'єси Островського «Правда — добре, а щастя — краще», який навіть сам не радить знайомим позичати у нього гроша: «Я відсотки дуже великі беру».

Законодавче регулювання
Діяльність ломбардів регламентується Цивільним та Господарським Кодексами України, законами України  «Про фінансові послуги та державне регулювання ринків фінансових послуг», «Про заставу», «Про забезпечення вимог кредиторів та реєстрацію обтяжень».

Критика
Ломбарди сприяють розвитку злочинності і наркоманії, бо алко-, накрозалежні, ігромани здають награбоване у ломбард. Хоча, при здачі речей особа повинна принести паспорт громадянина, це не зашкоджує злочинцям здавати речі. Більшість наркозалежних виносять речі з дому, але коли виносити більше нічого, вони починають красти в оточуючих.

Див. також
Лихварство
Комісійний магазин
Кредитна спілка
Споживчий кредит
Автоломбард
Кредит

Примітки
Посилання
Ломбард // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2001. — Т. 3 : К — М. — 792 с. — ISBN 966-7492-03-6.
Ломбард // Банківська енциклопедія
Рейтинг лучших ломбардов Украины в 2019 — Олфин