Ексгібіціоні́зм (від лат. виставляти) — така форма сексуальності, коли досягнення статевого збудження і насолоди реалізується шляхом демонстрації статевих органів особам протилежної або своєї статі поза ситуаціями статевих контактів. 

Ексгібіціонізм як статеве почуття притаманний переважно чоловікам. В основі даного пошуку статевої задоволеності знаходиться жага до ефекту раптовості із переляком жінки (жінок), чоловіків, іноді дітей. Найчастіше публічна демонстрація статевого органу супроводжується онанізмом.
Різновидом ексгібіціонізму є:

а) кандаулезізм (від імені лідійського царя Кандаулеса, який показував стороннім свою сплячу голу дружину);
б) еротографоманія;
в) ексгібіціонізм словесний.Загалом для ексгібіціонізму характерна свідома мотивація. 
Ексгібіціонізм свого роду є протилежним вуаєризмові.

Див. також
Гімнофобія

Посилання
Ексгібіціонізм // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 1998. — Т. 2 : Д — Й. — 744 с. — ISBN 966-7492-00-8.
Exhibitionism explained briefly on AllPsych
Exhibitionism: the Biography by Chris Nancollas