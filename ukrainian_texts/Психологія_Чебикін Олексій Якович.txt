Олексій Якович Чебикін (нар. 28 березня 1949(19490328)) — український психолог, вчений у галузі загальної і педагогічної психології, академік, ректор Південноукраїнського національного педагогічного університету імені К. Д. Ушинського

Біографія
О. Я. Чебикін народився 28 березня 1949 року в селі Нерубайське Одеської області в родині службовців.
В 1971 році закінчив факультет фізичного виховання Одеського державного педагогічного інституту  імені К. Д. Ушинського. Залишився працювати в інституті викладачем кафедри фізичного виховання. Протягом року служив у лавах Радянської Армії.
Закінчивши аспірантуру при Московському державному інституті фізичної культури, в 1977 році повернувся до Одеського педагогічного інституту і став працювати викладачем кафедри психології. В 1979 році захистив дисертацію «Дослідження емоційної стійкості» і здобув науковий ступінь кандидата психологічних наук. В 1983 році присвоєно вчене звання доцента. В 1981—1988 роках обіймав посади доцента, завідувача кафедри педагогіки і методики початкового навчання. 
В 1991 році захистив дисертацію «Емоційна регуляція навчальної діяльності» і здобув науковий ступінь доктора психологічних наук. В 1993 році присвоєно вчене звання професора. Протягом кількох років завідував кафедрою педагогіки та психології початкового навчання, а згодом очолив кафедру теорії та методики практичної психології.
В 2001—2003 роках був заступником директора, директором Одеського регіонального інституту державного управління Української академії державного управління при Президентові України. 
З червня 2003 року обіймає посаду ректора Південноукраїнського педагогічного університету імені К. Д. Ушинського. В 2009 році університет набув статусу національного. Навчальний заклад є справжнім флагманом педагогічної освіти на півдні України: успішно функціонує 17 визнаних наукових шкіл; ведеться підготовка студентів, аспірантів і докторантів понад за 40 спеціальностями і спеціалізаціями; постійно вдосконалюється навчальний процес; поступово розвивається матеріально-технічна база.

Наукова діяльність
Є засновником наукової школи з проблем емоційної регуляції. Створив концепцію емоційної регуляції навчальної діяльності, концепцію емоційної стійкості та емоційної зрілості і системно-діяльнісну концепцію підготовки сучасного вчителя. Започаткував підготовку практичних психологів в Південноукраїнському педагогічному університеті.
Автор 600 наукових праць, зокрема 25 монографій і навчальних посібників, наукових статей, також науково-тематичних збірок, брошур для науковців і практиків, навчальних планів та програм. Керує аспірантурою, входить до складу спеціалізованих вчених рад по захисту кандидатських і докторських дисертацій з психології та педагогіки. Підготував 60 докторів і кандидатів наук.
Під його керівництвом проведено 25 міжнародних конгресів, симпозіумів, конференцій.
12 грудня 1995 року обраний дійсним членом Національної академії педагогічних наук України (НАПНУ). Член Президії НАПНУ, директор Південного наукового центру НАПНУ.

Деякі праці
Эмоциональная регуляция учебно-познавательной деятельности. — 2-е изд. — Одесса, 1991. — 167 с.
Проблема эмоциональной устойчивости. — Одесса, 1995. — 195 с. 
Психологічна підготовка фахівців суднового обслуговуючого персоналу. — Одеса, 2002. — 160 с.
Діагностика та корекція мислення у розвиваючої особистості. — Одеса, 2002. — 170 с.
Емоційна сфера та о собливості її розвитку. — Одеса, 2003. — 135 с.

Нагороди
Орден «За заслуги» І, ІІ, ІІІ ступенів.
Почесне звання «Заслужений діяч науки і техніки України».
Грамота Верховної Ради України та Почесна грамота Кабінету Міністрів України.
Нагрудний знак МОН України «Петро Могила», медалі НАПНУ «К. Д. Ушинський», «Григорій Сковорода», «Володимир Мономах».

Література
Історія Південноукраїнського державного педагогічного університету в особах: Біографічний  довідник/ В. М. Букач. — Одеса, 2005. — С. 14 — 15.
Південноукраїнський державний педагогічний університет ім. К. Д. Ушинського: Історичний поступ. Сучасність. Майбутнє. – Одеса, 2007. — С. 140—141.
Наукові школи Південноукраїнcького державного педагогічного університету ім. К. Д. Ушинського. — Одеса, 2007. — С. 112—150.
З історії Південноукраїнського національного педагогічного університету імені К. Д. Ушинського. Керівники: Біографічний словник / В. М. Букач. — Одеса: ПНПУ, 2018. — С. 38 — 39.  http://dspace.pdpu.edu.ua/bitstream/123456789/2244/3/Ректори%20ПНПУ.pdf

Посилання
Чебыкин А. Я. //Наши ученые//https://web.archive.org/web/20181007031140/http://scienceleaders.net.ua/article/a-89.html
Публічна діяльність// https://web.archive.org/web/20181206145359/https://www.pdpu.edu.ua/sferi-diyalnosti-m/publichna-diyalnist/737-publichna-diyalnist-rektora-dz-pivdennoukrajinskij-natsionalnij-pedagogichnij-universitet-im-k-d-ushinskogo2
Ректори//Південноукраїнський національний педагогічний університет імені К. Д. Ушинського