Скарбни́ця (лат. thesaurus, «тезаурус»; англ. treasury, ісп. tesorería) — скриня, місце або приміщення для зберігання скарбів, коштовностей, грошей; переносно — власне скарби, кошти, гроші. Також — назва установи, яка завідує «скарбом» (коштами, майном певної спільноти — держави, уряду, війська, племені, роду тощо). Державна скарбниця інколи називається казно́ю (з половецької: kazna «скарбниця»). У широкому значенні: місце зосередження яких-небудь цінностей — природних, культурних, духовних тощо. Особа, відповідальна за ведення скарбниці, називається скарбник.

Урядова установа
Скарбниця як урядова установа відає державними коштами, фінансами, власністю; кошти, гроші бюджету та інше державне майно, нерозподілене між державними підприємствами та установами, що належить державі або адміністративно-територіальному утворенню на праві власності; каса, фіск, казна; місце (часто це приміщення споруди) для зберігання скарбів.
Королівська Скарбниця — департамент уряду Великої Британії.
Скарбниця — адміністративна установа Запорозької Січі, яка відала коштами; місце будування човнів, зброї та іншого на Запорозькій Січі.

Див. також
Скарбниця Атрея
Білет скарбниці
Казнокрадство

Примітки
Джерела
Основи казначейської справи : Навч. посіб. / І. В. Форкун, Н. Л. Фролова. – Л. : Новий Світ - 2000, 2011. – 477 c.
Яременко Василь, Сліпушко Оксана. Скарбниця // Новий тлумачний словник української мови. — К. : Аконіт, 2000. — том 4 (Р-Я). — С. 225. — ISBN 966-7173-02-X.

Посилання
Військова скарбниця або Генеральний скарб // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — Буенос-Айрес, 1958. — Т. 1, кн. II : Літери В — Ґ. — С. 167. — 1000 екз.
Казна // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2001. — Т. 3 : К — М. — 792 с. — ISBN 966-7492-03-6.
Скарбниця
Фіск // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2004. — Т. 6 : Т — Я. — 768 с. — ISBN 966-7492-06-0.