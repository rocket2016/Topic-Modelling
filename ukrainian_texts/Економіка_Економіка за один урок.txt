«Економіка за один урок» (англ. Economics in one lesson) — книжка Генрі Гацліта присвячена основам економічної теорії, надрукована 1946 року. Гацліт писав книжку працюючи в New York Times. Успіх книжки серед читачів був для нього несподіваним, а кількість проданих примірників сягнула мільйонів. Ґрунтується на есеї Фредеріка Бастіа фр. Ce qu'on voit et ce qu'on ne voit pas (укр. Що видно і що не видно).
«Один урок» наводиться в першій частині книги:

Мистецтво економіки полягає в здібності аналізувати не лише очевидні наслідки дії або політики, але й вплив на віддалену перспективу; воно полягає не лише у відстеженні наслідкив цієї політики для однієї групи, а для всіх груп.Ці принципи застосовано в наступних розділах книжки до низки економічних явищ, від оподаткування і вздуття кредитної маси до регулювання цін та мит. Крок за кроком Гацліт показує, що втручання держави на користь однієї з груп шкодить решті, і у першу чергу, споживачу. В той час як втручання може справляти враження успішного, у віддаленій перспективі воно викликає неефективність та погіршення рівня життя.
Книжка орієнтована на бачення Австрійської школи, а передмову до першого видання написав Л. Мізес.

Зміст
Зміст 15-го ювілейного видання.

Передмова, Стів Форбс
Частина перша: Урок
Частина друга: Застосування на практиці
Розбите вікно
Благо руйнування
Громадські роботи означають податки
Податки пригнічують виробництво
Кредит відхиляє виробництво
Прокляття машин
Схеми зростання зайнятості
Розпуск армії та бюрократів
Фетиш повної зайнятості
Хто «захищений» митами?
Потяг до експорту
«Паритетні» ціни
Рятування Х промисловості
Як працює система цін
«Стабілізація» товарів
Державне регулювання цін
Що робить рентна плата
Закони про мінімальну зарплату
Чи насправді профспілки піднімають зарплату?
«Достатньо, аби викупити продукцію»
Функція прибутків
Примара інфляції
Атака на заощадження
Повтор уроку
Частина третя: Урок після тридцяти років

Відгуки про книгу
"Чудове виконання. Він каже, про що потрібно говорити, і робить це з завидною сміливістю і прямотою. Я не знаю жодної іншої книги, по якій тямущий обиватель зміг би вивчити фундаментальні економічні істини за такий короткий час". Фрідріх Гаєк, лауреат Нобелівської премії з економіки 1974 року.
"Якби за ясне економічне мислення давали Нобелівську премію, книга Гацліта стала б гідним її володарем ... Подібно до хірургу, він холоднокровно і неупереджено видаляє більшість помилок, якими обросли наші економічні провали останніх років". Джон У. Хейнс, колишній заступник міністра фінансів США.
"Він один з тих рідкісних економістів, які дійсно вміють писати". Г. Л. Менкен

Примітки
Дивіться також
Крах нової економічної теорії
Laissez-faire

Посилання
Типичные ошибки государственного регулирования экономики[недоступне посилання з липень 2019] — переклад книжки російською.
книжка англійською.