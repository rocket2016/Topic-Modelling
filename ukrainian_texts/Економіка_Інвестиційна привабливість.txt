Інвестиційна привабливість країни — це сукупність політичних, соціальних, інституціональних, екологічних, макро- і мікроекономічних умов функціонування національної економіки, що забезпечують стабільність інвестиційної діяльності вітчизняних і зарубіжних інвесторів.
Інвестиційна привабливість держави визначається індексом інвестиційної привабливості. Окреме підприємство є кінцевою точкою розміщення інвестиційних ресурсів. Привабливість певного проекту визначається привабливістю регіону, галузі, країни в цілому.
Характеристики підприємства при оцінці інвестиційної привабливості:

прозорість діяльності та позитивний імідж;
фінансова стійкість та платоспроможність;
конкурентоспроможність, стійке положення на займаних ринках збуту, можливість освоєння нових ринків;
рівень інноваційної активності;
виробничий потенціал підприємства, можливості по збільшенню випуску продукції, освоєння нових видів продукції, диверсифікація виробництва;
висококваліфікований персонал, в тому числі професійна менеджерська команда.Згідно з Індексом інвестиційної привабливості (International Business Compass), що його розраховує міжнародна консалтингова мережа BDO, Україна в 2015 році покращила свій показник на 20 позицій і посіла 89 місце зі 174 країн.

Примітки
Див. також
Європейська Бізнес Асоціація

Посилання
ІНВЕСТИЦІЙНА ПРИВАБЛИВІСТЬ ОБ’ЄКТА  //Фармацевтична енциклопедія
ІНВЕСТИЦІ́ЙНА ПОЛІ́ТИКА  //ЕСУ
ІНВЕСТИЦІЙНА ПРИВАБЛИВІСТЬ УКРАЇНИ(рос.)