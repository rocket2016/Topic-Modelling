Рейгано́міка (англ. Reaganomics) —політика американського уряду Рональда Рейгана (звідси — назва) в 1981–1988 роках для подолання економічної кризи 1980–1982 років та її наслідків.
Основні пункти рейганоміки:

Зниження темпів зростання державних витрат.
Зменшення рівня оподаткування.
Зменшення впливу держави на економічний розвиток.
Подолання економічної кризи здійснювалося запровадженням системи реформ і заходів таких як: 

відмова від кейнсіанських принципів державного регулювання економіки, які перестали себе виправдовувати, та повернення до економічних концепцій неоконсерватизму та неолібералізму (монетаризму);
жорсткі антиінфляційні заходи, зокрема: скорочення видатків державного бюджету і федеральних соціальних програм із заміною програмами штатів та муніципалітетів;
стимулювання інвестицій значним зниженням податків на корпорації (з 70 до 50 відсотків, а потім — до 34 відсотків) та фізичних осіб з високими і середніми доходами (з 50 % до 28 і 15 %) та звільнення від оподаткування 6 млн. громадян з низькими доходами;
дерегуляція підприємницької діяльності;
лібералізація процентних ставок за банківськими депозитами, що призвело до підвищення ставок і припливу іноземних капіталів до банків США;
зняття обмежень на проведення прямого інвестування промисловості комерційними банками, які були запроваджені ще урядом «Нового курсу» президента Франкліна Рузвельта.Наслідками «рейганоміки» були: 

приток зарубіжних грошових коштів до американських банків;
підвищення завантаженості промислових потужностей з 70 до 85 відсотків;
скорочення безробіття з 11 до 5,5 відсотків;
зростання питомої частки США у промисловому виробництві капіталістичних країн з 32 до 35 відсотків та їх товарообігу з 18 відсотків до 21 відсотків і санації національної економіки в цілому.

Джерела
Що таке рейганоміка і тетчеризм?

Див. також
Вашингтонський консенсус
Доктрина Рейгана
Економіка просочування
Змішана економіка
Тетчеризм
Чиказькі хлопці
TINA