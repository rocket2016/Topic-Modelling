Мізогіні́я (англ. Misogyny, від грец. μισογυνία (misogunia), μῖσος (misos) — ненависть або зневага, грец. γυνή (gyné) — жінка) або Женоненависництво (Жононенависництво, Жінконенависництво) — ненависть, зневага, огида, упередженість до жінок чи дівчат. Антонім: філогінія. Проявляється в численних формах, таких як соціальне виключення, сексизм, ворожість, андроцентризм, патріархат, чоловічі привілеї, приниження жінок, позбавлення жінок громадянських прав, насильство проти жінок, сексуальна об'єктивація. Поняття активно використовується в психоаналітичній літературі та є одним з ключових в теорії фемінізму й феміністичній науці. Мізогінія тривалий час була офіційною беззаперечною доктриною патріархального суспільства і тому просякує основні продукти патріархатних культур, такі як священні тексти більшості релігій, міфологій, ідеї західної та східної філософій (серед впливових мізогінів Арістотель, Декарт, Гоббс, Лок, Руссо, Гегель, Шопенгауер, Ніцше, Дарвін, Фрейд). Нині поширена у всіх формах масової культури: у мас-медіа (ЗМІ, реклама), в реп-музиці, відеоіграх. Хрестоматійний приклад мізогінії - мізогінія у фільмах жахів. Мізогінія живить і легітимізує насильство проти жінок, від крайніх його форм (феміциду), таких як вбивства честі, селективні аборти, обливання кислотою, до всього спектру сімейного, сексуального насильства, разом з проституцією, торгівлею жінками, культурою зґвалтування (яскравий приклад - міфи про зґвалтування). 
Мізогінна поведінка, що виражається в зневазі й ненависті до всього жіночого, може проявлятися негативним ставленням до жінок взагалі або до психологічних чи фізичних фемінних ознак, різною мірою наявних у різних жінок та чоловіків.Мізогінія ділиться на зовнішню (що транслюється суспільством) та внутрішню (що інтерналізована жінками). Підкреслена зневага до власної статі — соціально схвалювана і приносить дивіденди у вигляді підвищення власного статусу у колі чоловіків. Внутрішню мізогінію можна назвати ефективним інструментом для конструювання роз'єднаності жінок. Найпотужніша зброя боротьби з мізогінією — жіноча солідарність.
Міф про красу (ідеальна «жіночність»), мізогінія та внутрішня мізогінія, знецінення, засвоєна безпорадність, об'єктивація та самооб'єктивація, жорсткі гендерні ролі, де у жінки роль другого плану — усе це прояви сексизму.\«Жінка повинна відповідати певним репродуктивним, віковим, фізіологічним та іншим вимогам. Все різноманіття характерів, особистостей, бажань, можливостей зводиться до певної шаблонної „нормальної жінки“ з жорстко прописаними вимогами до неї. В свою чергу, жінкам доводиться змагатися одна з одною за право бути найкращою в рамках цього одного-єдиного шаблону. Замість того, щоб зрозуміти, що немає і не може існувати єдино правильної моделі, і насолоджуватися власною одиничною унікальністю. Лише жінка буває пропащою, тільки жінка може осквернити своєю присутністю, тільки жінка на кораблі — до біди.» (зі статті «Мизогиния, или Почему женщины ненавидят друг друга», А. Петрова, А. Прудникова)

Історія
Широкий розвиток мізогінія здобула в епоху античності. У Середньовіччі жінка займає другорядне підпорядковане становище. Крайньою формою мізогінії слід вважати переслідування жінок інквізицією: так звані полювання на відьом. В період з XV по XVII ст. десятки тисяч жінок зазнали тортур і страчені через звинувачення у «відьомстві».

Мізогінія в релігіях
Основна стаття - Жінки у християнстві 

Найяскравіше устрій патріархату відображено у релігійних вченнях, котрі тривалий час виконували роль етико-поведінкової конституції людства. Приклад біблійних висловів, які засвідчують мізогінно-патріархатний устрій суспільства:  "Жінки, коріться чоловікам, як воно в Господі личить. Чоловіки, любіть жінок і не будьте прикрі супроти них" (До Колосян 3:18-19)«Жінки нехай коряться своїм чоловікам, як Господеві, бо чоловік голова жінки, як і Христос голова Церкви, свого тіла, якого він Спаситель. А як Церква кориться Христові, так у всьому й жінки - своїм чоловікам. Чоловіки, любіть своїх жінок, як і Христос полюбив Церкву й видав себе за неї» (До Ефесян 5:22-25)«Так само ви, жінки, коріться своїм чоловікам, щоб, навіть якщо деякі й не вірять слову, були поводженням жінок позискані без слова, коли побачать ваше життя у чистоті й повазі. Нехай ваша окраса буде не зовнішня - заплітання волосся, накладання золотих обручок чи прибирання в шати, але в середині людського серця, в нетлінності душі, лагідної та мовчазної: це многоцінне перед Богом» (1 Петра 3:1-4), а далі "Ви, чоловіки, живіть розумно разом з вашими жінками, як з істотами, що від вас слабші, віддаючи їм належну шану як співспадкоємцям благодаті життя, - тим ваші молитви не втрачатимуть на силі." (1 Петра 3:7)«Жінки нехай коряться своїм чоловікам, як Господеві, бо чоловік голова жінки, як і Христос голова Церкви, свого тіла, якого він Спаситель. А як Церква кориться Христові, так у всьому й жінки - своїм чоловікам. Чоловіки, любіть своїх жінок, як і Христос полюбив Церкву й видав себе за неї» (До Ефесян 5:22-25http://ukrbible.at.ua/EPH/eph5.htm).

Мізогінія у провідних філософських вченнях
Мізогінні ідеї сповідували чи транслювали численні впливові філософи: Арістотель (див.[1]), Рене Декарт, Томас Гоббс, Джон Лок, Жан-Жак Руссо, Гегель, Артур Шопенгауер, Фрідріх Ніцше, Чарлз Дарвін, Зигмунд Фрейд, Отто Вейнінгер, Освальд Шпенглер, Джон Лукас. Феміністські дослідження відслідковують вплив цих мислителів та їх мізогінних ідей на формування мізогінної західної культури.

Див. також
Мізогінія у мас-медіа
Феміцид, вбивства честі, селективні аборти
Міфи про зґвалтування
Гендерні стереотипи
Фемінність
Сексизм
Андроцентризм
Фалоцентризм
Мізандрія
Мізантропія
Філогінія

Примітки
Джерела
http://dictionary.reference.com/browse/misogyny
Фрейд З. Леонардо да Винчи. М., 1912
http://forum.likar.info/topic/635381-mizoginiya-ili-pochemu-zhenshhinyi-nenavidyat-drug-druga/

Посилання
Українська Facebook-спільнота «Сексизм і Мізогінія» з регулярною публікацією повсюдних прикладів мізогінії у рекламі, медіа, кіно, дизайні, моді тощо.