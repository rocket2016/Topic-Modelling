Фíзик — людина, котра досліджує фізику. Це слово можна вживати по відношенню до науковця або вчителя, студента тощо.
Науковців-фізиків поділяють на теоретиків та експериментаторів. Фізики-теоретики за способом мислення посідають проміжне місце між фізиками-експериментаторами та математиками. Іноді деякі теоретико-фізичні школи переплітаються з математичними, так що про їх представників стає важко сказати, хто вони — фізики чи математики.

Нагороди і премії
Найвищою нагородою для фізика є Нобелівська премія, яку вручають починаючи з 1901 року. Першу Нобелівську премію з фізики отримав Вільгельм Конрад Рентген у 1901 році за відкриття випромінювання Х-променів, які були винайдені професором Іваном Пулюєм за 14 років до публікації В. К. Рентгена. Рентген, проводив свої досліди на лампі Х-променів, яку йому особисто подарував Іван Пулюй.

Фізики на банкнотах
На банкноті у 100 новозеландських доларів зображено Ернеста Резерфорда, лауреата Нобелівської премії з хімії за 1908 рік. На банкноті у 500 французьких франків 1998 року випуску було зображено подружжя французьких фізиків, нобелівських лауреатів, П'єра і Марі Кюрі. Марі Кюрі була також присутня на банкноті у 20000 польських злотих 1989 року випуску і 20 злотих 2011 року випуску. На звороті банкноти у 1 британський фунт стерлінгів 1984 року випуску було зображено Ісаака Ньютона, батька механіки і класичної фізики. Портрет творця теорії відносності, швейцарсько-американського фізика єврейського походження Альберта Ейнштейна було зображено на банкноті у 5 ізраїльських лір 1964 року випуску. На банкноті у 100 сербських динарів 2002 року випуску було зображено Ніколу Тесла, видатного американського фізика і винахідника сербського походження.

Див. також
Хімік
Фізика в Україні

Джерела
Вакуленко М. О. Російсько-український словник фізичної термінології / За ред. проф. О. В. Вакуленка (додаток: «Російсько-український фізичний словник»: Близько 6 000 термінів). — К., 1996. — 236 с.

Примітки
Посилання
(англ.) Contributions of 20th century women to physics — внесок жінок-фізиків в науку XX століття.