Індукційний струм — електричний струм, що виникає у провідному контурі при зміні магнітного потоку через цей контур внаслідок явища електромагнітної індукції. 
Величина індукційного струму визначається швидкістю зміни магнітного потоку й опором провідника. 

  
    
      
        I
        =
        −
        
          
            1
            R
          
        
        
          
            
              d
              Φ
            
            
              d
              t
            
          
        
      
    
    {\displaystyle I=-{\frac {1}{R}}{\frac {d\Phi }{dt}}}
  ,де I — сила струму, 
  
    
      
        Φ
      
    
    {\displaystyle \Phi }
   — магнітний потік, R — опір провідника.

Перехідні процеси
Індукційні струми перешкоджають раптовій зміні струму в провіднику при підключенні до джерела, або відключенні від нього. При підключенні до джерела струму електричний струм в провіднику починає зростати. Зростає також і магнітне поле, створюване цим струмом. Змінне магнітне поле індукує в провіднику струм, направлений протилежно тому електричному струму, який в ньому протікає. Як наслідок електричний струм в провіднику встановлюється поступово і лише з часом досягає максимального значення. Коли це значення встановилося, магнітне поле перестає змінюватися і індукційний струм зникає. 
Зворотний процес відбувається при вимиканні струму. Його зменшення призводить до зменшення магнітного поля, яке в свою чергу створює в провіднику електрорушійну силу, яка підтримує протікання струму. Як наслідок, струм ще протікає певний час через провідник після відключення від джерела струму. Швидкість перехідного процесу залежить від індуктивності провідника. 
Для провідника з індуктивністю L магнітний потік дорівнює 

  
    
      
        Φ
        =
        L
        I
      
    
    {\displaystyle \Phi =LI}
  .Тоді зміна сили струму описується диференцйним рівнянням

  
    
      
        
          
            L
            R
          
        
        
          
            
              d
              I
            
            
              d
              t
            
          
        
        +
        I
        =
        0
      
    
    {\displaystyle {\frac {L}{R}}{\frac {dI}{dt}}+I=0}
  .Відповідно час релаксації, який описує цей процес дорівнює 

  
    
      
        τ
        =
        
          
            L
            R
          
        
      
    
    {\displaystyle \tau ={\frac {L}{R}}}
  .

Трансформатор
Явище електромагнітної індукції, а отже індукційні струми, лежать в основі принципу дії трансформатора. Змінне магнітне поле, яке створюється в осерді трансформатора первинною обмоткою, викликає у вторинній обмотці індукційний струм.
Проте нерідко індукційні струми бувають небажані, оскільки призводять до взаємного впливу електричних кіл. Магнітне поле, створене одним електричним приладом може впливати на роботу іншого приладу, викликаючи в ньому індукційні струми, або, як їх ще називають, струми наводки.