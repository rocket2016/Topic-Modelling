Девіáнтна поведíнка (відхильна поведінка) — поведінка індивіда або групи, яка не відповідає загальноприйнятим нормам, внаслідок чого відбувається порушення цих норм.

Соціальна проблематичність
Проблема девіантної поведінки та її корекції завжди була важливою у педагогіці, психології, кримінології, але останнім часом вона набуває масового характеру.
У період різких переломів у суспільстві часто порушується єдність буття і свідомості, виникає невідповідність взаємодії суб'єктів і соціальних інститутів, неадекватність соціальної політики і моралі. Розмитість норм, ослаблення соціальної регуляції спотворює духовні і культурні підвалини для такої поведінки. Відбувається розрив між прагненням до швидкого зростання матеріального добробуту і відсутністю важелів саморегуляції, заснованих на високій культурі, духовності.
Проблему девіантної поведінки аналізували такі науковці як Іван Єрмаков, Лідія Сохань, Микола Рижков, Євген Павлютенков, Василь Крижко, Тетяна Титаренко та інші.

Фактори ризику девіантної поведінки
Біологічні:

наслідки спадковості;
вплив природного середовища;
порушення роботи ферментативної та гормональної систем організму;
вроджені психопатії;
мінімальні мозкові дисфункції внаслідок органічного враження головного мозку.Психологічні:

акцентуації характеру;
інфантилізм;
підвищений рівень тривожності;
різноманітні реакції (емансипації, групування з друзями, відмови, компенсації, захоплення (хоббі);
задоволення почуття цікавості;
потяг до самоствердження;
потреба змінити психічний стан у стресовій ситуації.Соціально-економічні:

зниження життєвого рівня населення;
майнове розшарування суспільства;
обмеження соціально схвалених способів заробітку;
безробіття;
доступність алкоголю та тютюну.Соціально-педагогічні:

зростання кількості сімей з конфліктними та асоціальними стилями виховання.Соціально-культурні:

зниження морально-етичного рівня населення;
поширення кримінальної субкультури;
руйнування духовних цінностей;
наростання неформальних об'єднань, в яких домінує культ сили;
пропаганда в засобах масової інформації насильницьких та безвідповідальних стереотипів поведінки.

Види девіантної поведінки
В залежності від способів взаємодії з реальністю та порушенням тих чи інших норм суспільства прояви девіантної поведінки поділяються на 5 видів:

Делінквентний вид девіантної поведінки - сукупність протиправних вчинків та злочинів, які не відповідають формально зафіксованим соціальним та юридичним нормам.
Адиктивний вид девіантної поведінки - поведінка, що зумовлюється залежністю від різних хибних пристрастей.
Патохарактерологічний вид девіантної поведінки - поведінка, що зумовлюється патологічними змінами характеру, що сформувалися в процесі виховання.
Психопатологічний вид девіантної поведінки - ґрунтується на психопатологічних симптомах та синдромах - це прояви тих чи інших психічних порушень та захворювань.
Ґрунтується на суперцінностях - це виявлення обдарованості, таланту, геніальності в якійсь сфері діяльності, які виходять за рамки звичайного, нормального сприйняття.

Див. також
Інконгруентна поведінка

Посилання
Делінквентність // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 1998. — Т. 2 : Д — Й. — 744 с. — ISBN 966-7492-00-8.
Протиправна поведінка // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2003. — Т. 5 : П — С. — 736 с. — ISBN 966-7492-05-2.
Девіантна поведінка підлітків як соціально-психологічна проблема
Девіантна поведінка як чинник чинник порушення життєвої компетенції підлітків: актуальність проблеми (Бердянський державний педагогічний університет, «Педагогіка» № 1, 2005)
Росіяни в Латвії розкритикували ім'я Олена й українську політику (відео)

Література
Девіантна поведінка особистості : філософсько-правовий вимір : монографія / Т. З. Гарасимів ; ЛДУВС. − Л., 2009. − 523 с. − Бібліогр. : с. 503−520 (300 назв). − ISBN 978-611-911-010-0.