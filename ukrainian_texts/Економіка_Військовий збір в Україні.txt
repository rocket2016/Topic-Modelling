Військо́вий збір чи пода́ток був запроваджений в Україні з початком російської збройної агресії в 2014 році. Він складає податок на прибуток у розмірі 1,5%. Платниками військового збору є фізичні особи-резиденти, які отримують доходи, як в Україні, так і за її межами, фізичні особи – нерезиденти, які отримують доходи в Україні, а також податкові агенти. 
З 3 серпня 2014 року набрав чинності Закон України від 31 липня 2014 року № 1621 "Про внесення змін до Податкового кодексу і державного бюджету" України, якими зокрема, тимчасово встановлено військовий збір. 
Разом із «військовим збором», для збільшення прибуткової частини бюджету, істотно збільшені рентні ставки на видобуток вуглеводнів і руд, підвищено акцизи на сигарети без фільтра, скасовані пільги з оподаткування прибутку від операцій з цінними паперами та в готельному бізнесі.
З серпня по грудень 2014 року платники спрямували на підтримку української армії 2,5 млрд гривень.
Надходження військового збору до державного бюджету України у 2015 році – 9,153 млрд ₴. 
Надходження військового збору до державного бюджету України у 2016 році – 11,457 млрд ₴.
Надходження військового збору до державного бюджету України у 2017 році – 15,067 млрд ₴.
Протягом січня-серпня 2018 року громадяни України сплатили до державного бюджету 11,8 млрд гривень військового збору.

Див. також
Військовий бюджет України

Примітки
Посилання
Сьогодні (3.08.14) вступають в силу військові зміни до Податкового кодексу та держбюджету
3акон № 1621 та військовий збір: нове творіння законодавців. Тимчасово…