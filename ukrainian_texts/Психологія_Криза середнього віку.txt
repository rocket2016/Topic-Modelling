Криза середнього віку — термін, яким сучасні науковці визначають психологічний стан невпевненості в житті людини, переважно у віці від 30 до 50 років. Вперше описана Еліотом Жаком в 1965 році.

Визначення
Криза середнього віку — відносно нове визначення у психології, сучасні науковці мають різні пояснення причин і суті цього явища. Частина психологів пояснює цей стан в основному психологічними причинами, в той час як інші стверджують, що він пов'язаний з гормональними змінами у певному віці життя людини. Інші фахівці, натомість, вважають, що такої кризи не існує зовсім, однак симптоми такого психологічного стану у середини життя людини мають інші причини.

Симптоми
Криза середнього віку має як психологічні так і фізіологічні симптоми:

дратівливість
втрата лібідо (статевого потягу)
статеві розлади (імпотенція)
втома
депресія, поганий настрій і часто незрозуміле почуття смутку і апатії.Такий психологічний стан може супроводжуватися також і певними фізіологічними змінами:

скутість у м'язах і суглобах
нічні поти
суха шкіра
випадання волосся
збільшення ваги
довше, ніж звичайно видужання від травм та хвороб


== Примітки ==