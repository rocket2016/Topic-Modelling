Електро́нна па́ра — два електрони в складі атома або молекули, які займають орбіталі, що відрізняються тільки напрямком спіна.
Електронна пара може брати участь в утворенні зв'язку (зв'язуюча електpонна паpа) або залишатись незв'язаною (неподілена, або вільна, електронна пара — lone, або nonbonding electron pair), зумовлюючи в певних випадках основність частинки.
Виходячи з принципу Паулі, хвильові функції електронів в одноелектронному наближенні повинні відрізнятися, а, отже, мати різні квантові числа. Одним із квантових чисел електронної орбіталі є проекція спіна. Два електрони, в яких усі інші квантові числа крім проекції спіна, однакові, утворюють електронну пару й їх називають спареними.
Спарені електрони можуть належати одному атому. Такими зокрема є електрони внутрішніх оболонок. Електрони валентної оболонки теж можуть бути спареними. Електронні пари валентної оболонки атома називають відокремленими парами (англ. lone pair). Наприклад, в атома Хлору на зовнішній оболонці є дві самітні пари й один неспарений електрон.
Спарені електрони можуть також займати молекулярну орбіталь, що належить різним атомам однієї молекули. Такі пари утворюють ковалентні зв'язки між атомами.

Див. також
Теорія відштовхування електронних пар валентних оболонок (ВЕПВО)

Джерела
Pauling, L., and Wilson, E. B. (1935/1963). Introduction to Quantum Mechanics with Applications to Chemistry (Dover Publications) — ISBN 0-486-64871-0(англ.)
Глосарій термінів з хімії / уклад. Й. Опейда, О. Швайка ; Ін-т фізико-органічної хімії та вуглехімії ім. Л. М. Литвиненка НАН України, Донецький національний університет. — Донецьк : Вебер, 2008. — 738 с. — ISBN 978-966-335-206-0.