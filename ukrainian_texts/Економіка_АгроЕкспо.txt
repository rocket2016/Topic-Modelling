АгроЕкспо (AgroExpo) — це міжнародна агропромислова виставка з польовою демонстрацією техніки та технологій для АПК, яка проходить щороку восени в Кропивницькому на вулиці Мурманській, 8. Для участі у виставці запрошуються всі виробники агропромислового комплексу України. Щорічно у виставці беруть участь близько 340 профільних вітчизняних та іноземних компаній.

Основні тематичні розділи
Рослинництво — техніка і технології: ґрунтообробна, посівна і збиральна техніка, засоби технологій точного землеробства, посівний і посадковий матеріал, добрива та засоби захисту рослин, елеватори та зерносховища, сховища для зберігання овочів та фруктів, теплиці і тепличні господарства, садова техніка, техніка для зрошення та поливу.
Тваринництво — обладнання і технології: корми, премікси та ветеринарні препарати, обладнання для виробництва кормів, обладнання тваринницьких ферм, видалення та утилізація відходів, генетика і селекція у тваринництві, племінні тварини та птиця.
Транспорт та  спеціальна  техніка: мобільні навантажувачі, техніка для перевезення вантажів, контейнери, запасні частини.
Переробка та логістика продукції: обладнання для переробки м'яса, обладнання для переробки молока, обладнання для переробки зернових та олійних культур, промислове холодильне устаткування, ваговимірювальна техніка та обладнання, тара і обладнання для пакування продукції, пакувальне обладнання та матеріали, лабораторне та ваговимірювальне обладнання, транспортна  та складська логістика в АПК.
Альтернативна енергетика в  АПК: котли та теплові пункти на біопаливі, обладнання для виробництва біопалива, теплові насоси та акумулюючі пристрої, вітрові та сонячні установки і обладнання, генератори та автономні електростанції, обладнання для отримання та використання біогазу в АПК.
Сімейні ферми та господарства: засоби механізації  для малих  ферм, технології отримання продукції на фермі, засоби переробки і зберігання продукції, теплиці для приватного господарства, насіння та саджанці, архітектура та ландшафтний дизайн.

Спеціальні заходи
Виставка автомобілів «АвтоЛенд»;
Стронгмен-шоу під керівництвом володаря титулу «Найсильніша людина світу 2004» Василя Вірастюка;
Виставка племінних тварин та птиці;
Культурно-розважальний захід «Покровський ярмарок»;
Бізнес-форуми, конференції та семінари.

Організатори
Міністерство аграрної політики та продовольства України;
Торгово-промислова палата України;
Федерація роботодавців України;
Асоціація підприємств — виробників техніки і обладнання для агропромислового комплексу «Украгромаш»;
Українська асоціація аграрних інженерів;
Національна академія аграрних наук України;
Кіровоградська обласна державна адміністрація.

Див. також
Сільськогосподарське виробництво, Агропромисловий комплекс, Сільськогосподарське машинобудування, Тваринництво, Птахівництво, Агрономія, Добрива, Захист рослин, Борошномельно-круп'яна промисловість, Автомобіль, Автокран, Автонавантажувач, Екскаватор


== Примітки ==