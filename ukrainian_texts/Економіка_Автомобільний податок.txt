Автомобі́льний пода́ток — визначений законодавством обов'язковий платіж з фізичних і юридичних осіб — власників транспортних засобів для відшкодування державних витрат, пов'язаних з утриманням доріг та гарантуванням безпеки руху транспортних засобів.

Автомобільний податок в Україні
В Україні автомобільний податок має назву збір за першу реєстрацію транспортного засобу, сплачується перед проведенням першої реєстрації в Україні транспортних засобів.

Утримання доріг в Україні
На дорожнє будівництво і утримання доріг спрямовують кошти збору за першу реєстрацію транспортного засобу, ввізні мита на транспортні засоби, шини, нафтопродукти. Для цих цілей у складі Державного бюджету України створюється Державний дорожній фонд. Головним розпорядником бюджетних коштів Державного дорожнього фонду України є Державне агентство автомобільних доріг України.

Джерела
Економічна енциклопедія : у 3 т. / гол. ред. ради Богдан Гаврилишин. — Київ : Видавничий центр «Академія», 2000—2002.
Податковий кодекс України (із змінами і доповненнями). Відомості Верховної Ради України (ВВР), 2011, № 13-14, № 15-16, № 17, ст.112
Закон України «Про джерела фінансування дорожнього господарства України» (із змінами і доповненнями). Відомості Верховної Ради України (ВВР), 1991, N 47, ст.648
«Звіт Державного агентства автомобільних доріг України за 2013 рік»[недоступне посилання з червень 2019]
Офіційний сайт Державного агентства автомобільних доріг України


== Примітки ==