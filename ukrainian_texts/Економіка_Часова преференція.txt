Часова преференція (англ. time preference) — преференція (перевага) під час вибору благ, яка враховує фактор часу.
«Позитивна часова преференція» або «висока часова преференція» означає, що споживач цінує споживання зараз вище, ніж споживання у майбутньому.
«Від'ємна часова преференція» або «низька» означає, що споживач готовий чекати заради більших переваг, які очікуються від споживання у майбутньому.
Часова преференція вимірюється через коефіцієнт часової преференції (англ. rate of time preference), який розраховується відношенням кількості благ у майбутньому, якою споживач готовий пожертвувати за одиницю блага сьогодні.
Часова преференція застосовується як для оцінки споживчого вибору, так й для інвестиційних рішень. За низької часової преференції люди вдаються до економії, живуть у відповідності до доходів, заощаджують, інвестують, обирають низьке боргове навантаження на домогосподарства. Спостерігається тенденція до зниження процентної ставки кредиту.
Концепція часової преференції розвинута Ейгеном фон Бем-Баверком, представником Австрійської економічної школи у роботі «Капітал і процент» (1884).
Ейген фон Бем-Баверк вважав, що процентні ставки відповідають рівню культурного розвитку: що вищим є інтелект і моральна свідомість громадян, то більше вони зберігають на майбутнє, а процентні ставки знижуються. Ганс Герман Гоппе (також представник Австрійської школи) бачить у них основу для своєї етики.
Основною проблемою, яка призводить до підвищення часових преференцій у суспільстві, представники Австрійської школи називають використання фіатних (декретних) грошей.

Див. також
Австрійська школа
Зефірний тест
Капітал і процент (книга Е. Ф. Бем-Баверка)
Каталактика
Людина, економіка та держава
Праксеологія
Спонтанний порядок

Література
Böhm-Bawerk, Eugen von. Capital and Interest: A Critical History of Economic Theory, 1884
Man, Economy & State with Power and Market (The Scholar's Edition). Ludwig von Mises Institute. Лютий 2004. 1,441 сторінок плюс оглядовий розділ. ISBN 0-945466-30-7.
MISES, L. V. Human Action. A Treatise on Economics. Scholar's Edition. Alburn: Ludwig von Mises Institute, 1998
Mulligan, Robert F. "Property Rights and Time Preference." The Quarterly Journal of Austrian Economics 10, No. 1 (Spring 2007): 23–49

Посилання
Eugen von Böhm-Bawerk, Capital and Interest: A Critical History of Economic Theory [1884]