Патологічне сп'яніння — психічний стан, який виникає при прийомі алкоголю під час особливого стану, пов'язаного зі зміною обстановки, з тривалим безсонням, перевтомою, емоційним перенапруженням, перенесеним захворюванням. Може розвиватися під час польоту на літаку або поїздки потягом. Характерне помутніння свідомості: сприйняття навколишнього раптово змінюється, з'являються нав'язливі ідеї переслідування, галюцинації, страх. У сп'янілих виникає збудження із гнівом, агресією, розлюченістю.
Характерна ознака — відсутність розладу координації рухів (хворі не хитаються, хода впевнена). Починається патологічне сп'яніння раптово, перебігає короткочасно й так само раптово закінчується дуже глибоким сном, що супроводжується амнезією (втратою пам'яті).

Джерела
Довідник фельдшера/під ред. А. Н. Шабанова. — 4-е вид., стереотип. — М.: Медицина, 1984.

Посилання
Стан сп'яніння // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2003. — Т. 5 : П — С. — 736 с. — ISBN 966-7492-05-2.

Див. також
Біла гарячка
Алкогольні психози