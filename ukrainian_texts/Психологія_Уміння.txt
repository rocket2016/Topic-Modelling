Уміння  — здатність належно виконувати певні дії, засновані на доцільному використанні людиною набутих знань і навичок. Передбачає використання раніше набутого досвіду, певних знань; без останніх немає умінь. Утворення умінь є складним процесом аналітико-синтетичної діяльності кори великих півкуль головного мозку, в ході якого створюються й закріплюються асоціації між завданням, необхідними для його виконання знаннями та застосуванням знань на практиці.

Формування умінь
Формування умінь проходить кілька стадій. Спочатку — ознайомлення з умінням, усвідомлення його смислу. Потім початкове оволодіння ним. Нарешті, самостійне й дедалі точніше виконання практичних завдань. У педагогіці вивчення кожного навчального предмета, виконання вправ і самостійних робіт виробляє в учнів уміння застосовувати знання.
З точки зору психології, навичка — психічне новоутворення, підконтрольне свідомості і вироблене шляхом вправ, завдяки якому індивід спроможний виконувати певну дію раціонально, з належною точністю і швидкістю, без зайвих витрат фізичної та нервово-психологічної енергії.
Навички-дії, складові частини яких у процесі формування стають автоматичними.
Відповідно до видів дій розрізняють і види навичок: рухові, сенсорні, інтелектуальні.
В усіх видах діяльності необхідні навички: навчальні, трудові, ігрові тощо.

Див. також
Кваліфікація
Модель отримання навичок братів Дрейфус
М'які навички

Джерела
American Society for Training & Development [недоступне посилання з травень 2019]
Australian National Training Authority
NCVER's Review of generic skills for the new economy