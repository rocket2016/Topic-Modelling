Аквакульту́ра — вирощування водних організмів, переважно їстівних. Включає також теоретичні знання і наукові дослідження в цій галузі.
Термін виник у 1970-х роках у зв'язку з початком промислового виробництва за допомогою аквакультури.
Існують різні систем виробництва: на суші — ставки, у морі — спеціальні сітки, насамперед для лосося, тріски та середземноморських видів риби. Креветок вирощують у ставках.
Згідно з Законом України «Про аквакультуру» від 18 вересня 2012 року, аквакультура (рибництво) — сільськогосподарська діяльність із штучного розведення, утримання та вирощування об'єктів аквакультури у повністю або частково контрольованих умовах для одержання сільськогосподарської продукції (продукції аквакультури) та її реалізації, виробництва кормів, відтворення біоресурсів, ведення селекційно-племінної роботи, інтродукції, переселення, акліматизації та реакліматизації гідробіонтів, поповнення запасів водних біоресурсів, збереження їх біорізноманіття, а також надання рекреаційних послуг.

Види і напрями аквакультури
За напрямами діяльності аквакультура може здійснюватися з метою:

отримання товарної продукції аквакультури та її подальшої реалізації (товарна аквакультура);штучного розведення (відтворення), вирощування водних біоресурсів;надання рекреаційних послуг.За організаційно-технологічними показниками аквакультура може здійснюватися за інтенсивною, напівінтенсивною та екстенсивною формами.
Основними напрямами отримання товарної аквакультури може бути:

випасна,
ставкова та
індустріальна аквакультура.

Екологічні та соціальні наслідки
Будівництво таких ферм руйнує життєве середовище певних видів рослин і тварин. Це має і соціальні наслідки. Наприклад, у країнах Латинської Америки чи Азії, через масове вирощування риби на фермах місцеве населення позбувається доступу до води.

Див. також
Марикультура
Рибництво
Рибництво України

Примітки
Джерела
Штучне вирощування риби і загроза для довкілля

Посилання
Аквакультура // ВУЕ
Аквакультура // Словник – довідник з екології : навч.-метод. посіб. / уклад. О. Г. Лановенко, О. О. Остапішина. — Херсон : ПП Вишемирський В.С., 2013. — С. 7.