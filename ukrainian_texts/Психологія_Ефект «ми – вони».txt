Ефект «ми — вони» — груповий ефект, почуття належності до групи (ефект «ми») і відповідно відстороненості, відокремлення від інших (ефект «вони»).

Психологічна характеристика
Це почуття належності до групи (ефект «ми») і відповідно відстороненості, відокремлення від інших (ефект «вони»). Ефект належності до групи має два окремі ефекти — емоційної підтримки та долучення. Ефект долучення полягає в тому, що член групи відчуває себе долученим до проблем, справ, успіхів чи невдач тієї групи, до якої він реально належить чи суб'єктивно себе до неї приєднує, відчуває відповідальність за результати групи. Ефект емоційної підтримки проявляється в тому, що член групи очікує емоційної та реальної підтримки, співчуття, допомоги з боку інших членів групи. Якщо член групи не отримує підтримки, у нього руйнується почуття «ми» — почуття належності до групи і виникає почуття «вони», тобто він здатен сприймати свою групу як чужинців, що не поділяють його інтереси й турботи. Ефект «ми» є психологічним механізмом функціонування групи. Гіперболізація почуття «ми» призводить до переоцінки своїх можливостей і переваг, до відриву від інших груп, до групового егоїзму. Водночас недостатня розвиненість почуття «ми» призводить до втрати почуття ціннісно-орієнтаційної єдності групи.

Див. також
Групові ефекти

Література
Почебут Л. Г., Мейжис И. А. Социальная психология. — СПб.: Питер, 2010. — 672 с.