Безелектродна лампа (англ. Electrodeless lamp) — газорозрядна лампа, принцип дії якої заснований на газовому розряді у високочастотному електромагнітному полі.
Відсутність ниток розжарювання або електродів дозволяє підвищити довговічність лампи і її потужність. Безелектродні безлюмінофорні лампи мають високу стабільність параметрів (яскравість, спектральний склад), що досягається відсутностю деградуючих елементів у конструкції.

Переваги і недоліки
Переваги
Довгий термін служби у зв'язку з відсутністю електродів — від 25000 до 100 000 годин, в залежності від моделі лампи
Висока ефективність перетворення енергії (62 — 90 Люмен/Ват)
Високий коефіцієнт потужності (95% — 98%)
Екологічно чисті, оскільки індукційні лампи споживають менше енергії і використовують менше ртуті за годину роботи.

Недоліки
Деякі моделі індуктивних ламп можуть виробляти електромагнітні завади, що заважають радіозв'язку в цьому районі.
Деякі типи ламп містять ртуть, яка є високотоксичною при потраплянні в навколишнє середовище.

Застосування
Ртутні лампи можуть застосовуватися для знезараження вод і приміщень
Лабораторні високостабільні джерела ультрафіолету
Зовнішнє та внутрішнє освітлення

Див. також
Індукційна плита