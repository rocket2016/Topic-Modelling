Транссексуальність — термін, що позначає ідентифікацію особистості із гендером, який відрізняється від її біологічної статі. Його визначальною ознакою є бачення себе особою протилежної статі та бажання змінити свою біологічну стать на протилежну.
Термін не слід плутати із гомосексуальністю: Транссексуальність — стан спрямований на себе, у той час як гомосексуальність — стан, спрямований на інших людей.
Транссексуали страждають від глибокої незадоволеності власною гендерною ідентичністю (гендерна дисфорія), відчувають сильну відразу до свого тіла, особливо геніталій, інколи навіть уникають дивитись чи доторкатись до них. У дитинстві транссексуали не тільки відрізняються крос-гендерною ігровою поведінкою, але часто вже у ранньому віці виражають бажання змінити стать.
Транссексуальність — досить рідкісне явище, походження якого і досі не з'ясовано. Частота його прояву, за деякими оцінками, становить 1:30000 серед біологічних чоловіків та 1:100000 серед біологічних жінок.

Див. також
Гендерна ідентичність
Трансгендерність
Зміна статі
Томас Біті — перший "вагітний" чоловік

Примітки
Посилання
Транссексуалізм // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2004. — Т. 6 : Т — Я. — 768 с. — ISBN 966-7492-06-0.