Психолог (др.-греч. ψυχή — душа; λόγος — знання) — це фахівець, який оцінює, діагностує і вивчає поведінку і розумові процеси (див. психологія). Деякі психологи, такі як клінічні та психологи-консультанти, піклуються про психічне здоров'я, соціальні або організаційні психологи проводять дослідження та надають психологічну допомогу.
Спеціаліст — тобто людина, що має завершену вищу психологічну освіту або пройшла перепідготовку на базі вищої освіти за спеціальністю «Психологія». За напрямом підготовки «Психологія» можуть бути такі кваліфікації: «бакалавр», «спеціаліст», «магістр».[джерело не вказане 
450

 днів]Психічні явища включають в себе психічні процеси, властивості та стани особистості.
Області людської діяльності: система охорони здоров'я, освіти, сфера професійної діяльності, бізнесу, спорту, мистецтва, а також система соціальної допомоги та підтримки та інше.
Психолог може виконувати такі види діяльності:

діагностичну та корекційну;
експертну та консультативну;
навчально-виховну;
науково-дослідну;
культурно-освітню.

Психологи за напрямком діяльності
Існує умовний поділ психологів за напрямком діяльності:

Психолог-теоретик/дослідник. Займається вивченням, дослідженням та виявленням закономірностей, психологічних механізмів, розробкою теорій.
Психолог-практик. Займається застосуванням професійних знань, умінь та навичок на практиці. Психологи-практики, зазвичай, мають спеціалізацію відповідно до тієї сферою діяльності в якій вони практикують (наприклад, дитячий психолог, медичний психолог, спортивний психолог).
Викладач психології. Зазвичай відносять до теоретиків, хоча має сенс виділити цей напрямок психологічної діяльності окремо. Тому як, окрім викладацької діяльності викладач має можливості для науково-дослідної діяльності та практичної роботи (психологічне консультування, тренінги та практичні семінари), а також для вирішення завдань прикладного характеру (розробка та/або виконання психологічних продуктів на замовлення, в освітньому закладі або поза його межами).

Відмінність від психотерапевта
Головні відмінності психолога від психіатра та психотерапевта полягають у наступному:

Психолог — не лікар, тобто не має спеціальної медичної освіти; відповідно не ставить медичних діагнозів, не лікує і не призначає лікарських препаратів (виключенням в Україні є лікар-психолог, який призначає лікарські препарати, однак не ставить медичних діагнозів).[джерело?]
Психолог працює з психічно здоровими людьми (клієнтами, а не хворими), що мають якісь труднощі або потрапили в складну життєву ситуацію.Переважно, до психолога звертаються в таких випадках як:

травматичні та стресові ситуації: смерть, розлучення, насильство, тяжке захворювання, тощо. А також вагітність, народження дитини, переїзд на нове місце проживання, перехід на нову роботу й інше;
коли людина відчуває різні труднощі та проблеми в ситуаціях спілкування та взаємодії з іншими людьми (близькими, дітьми, колегами.);
коли є якісь тілесні симптоми або психосоматичні захворювання (наприклад, нейродерміт, вегетосудинна дистонія, синдром хронічної втоми та інші);
коли людина відчуває, що «щось не так» з нею або з її оточенням і у неї є бажання поліпшити своє життя;
а також будь-які інші причини, що вимагають підтримки або допомоги зовні.

Література
Професійна майстерність психолога : навч.-метод. посіб. / І. М. Матійків, З. Я. Ковальчук ; Львів. держ. ун-т внутр. справ. — Львів : ЛДУВС, 2016. — 339 c. — Бібліогр.: с. 309—311.
Вачков И. В., Гриншпун И. Б., Пряжников Н. С. Введение в профессию психолог. — Воронеж : Изд-во НПО «МОДЭК», МПСИ, 2007. — 464 с. — ISBN 978-5-9770-0153-3. — ISBN 978-5-89395-845-4.