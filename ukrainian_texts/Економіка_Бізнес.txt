Бізнес (також відомий як підприємство або фірма) є організацією, що бере участь в торгівлі товарами чи послугами споживачам. Компанії є переважаючими в капіталістичній економіці, де більшість з них приватні і започатковані з метою одержання прибутку для збільшення багатства їх власникам. Компанії також можуть бути не-для-прибутку або державними корпораціями.
Бізнес (англ. business — справа, діло) — підприємницька, комерційна чи будь-яка інша діяльність, що не може суперечити закону і спрямована на отримання прибутку.

Етимологія
Основні форми власності
Класифікація
Управління
Реформування державних підприємств
Комерційне право
Інтелектуальна власність
Опис
В США бізнес розвивається на основі індивідуальної, партнерської та корпоративної форм власності. На індивідуальній власності заснований бізнес, в якому власником і підприємцем є одна особа, що отримує всі доходи і несе відповідальність за ведення справи. У США таких власників понад 15 млн. (75% від загальної кількості підприємств), але вони отримують лише до 9% грошових надходжень. Для малого бізнесу характерні незалежний менеджмент, власний капітал, локальний район операцій, невеликі розміри. Він відіграє значну роль у забезпеченні зайнятості (в США майже третина робочих місць припадає на фірми, де працює менше 100 осіб), певною мірою забезпечує насичення ринку споживчими товарами та послугами, сприяє послабленню монополізму, розвиткові конкуренції, структурній перебудові економіки, є засобом досягнення особистого успіху. Малий бізнес — важливе джерело інновації. До винаходів, зроблених ним, належать літаки, гелікоптери, персональні комп'ютери, аерозоль тощо.
На основі партнерської (групової) форми власності розвивається бізнес добровільно офіційно зареєстрованих асоціацій двох і більше осіб. Партнери створюють компанії, товариства та інші організації і стають співвласниками спільної власності. Партнерство становить майже 8% обсягу підприємницької діяльності і 4% відсотка всіх підприємницьких доходів в США.
На корпоративній формі власності заснований великий бізнес. Корпорації існують, як незалежні юридичні суб'єкти, відповідальність акціонерів за зобов'язанням фірми, за правовими претензіями до неї обмежуються їх внесеними грошовими коштами.
Жодна з трьох форм організації бізнесу не є універсальною. Одноосібний бізнес має таку перевагу, як простота. Партнерство сприяє об'єднанню капіталів і талантів декількох осіб. Корпорації пропонують обмежену відповідальність і необмежену діяльність самої організації отримання прибутку. Центральна постать будь-якого бізнесу — менеджери, які формують організаційну структуру бізнесу, контролюють взаємодію всіх ресурсів тощо.

Історія
Історичні аспекти виникнення бізнесу як явища, хто саме стояв біля витоків його створення, історичний образ бізнесмена і яким чином створюється своя «справа» - відповіді на всі ці питання відображені в книзі «Оманлива тиша». В основу якої лягло наукове дослідження однієї з наймогутніших кримінальних організацій .

B2b продажі і ефективна організація роботи
Мобільні додатки відмінно допомагають менеджерам з продажу, дилерам або дистриб'юторам зв'язуватися між собою. Так зручно контролювати роботу складу та його завантаженість, займатися організацією логістичних перевезень, бачити скарги або побажання, перенаправляти дзвінки від клієнтів до відповідного відділу.

Див. також
Підприємництво
Інтуїтивний бізнес
Бізнес-план
Бізнес-симуляція

Примітки
Джерела
БІЗНЕС  Фармацевтична енциклопедія
Сікора В. Д. Бізнес // Енциклопедія сучасної України : у 30 т / ред. кол. І. М. Дзюба [та ін.] ; НАН України, НТШ, Координаційне бюро енциклопедії сучасної України НАН України. — К., 2003. — Т. 2 : Б — Біо. — 872 с. — ISBN 966-02-2681-0. — С. 751.

Література
Історія бізнесу. Світова історія економіки від неоліту до ґлобалізації / Ніколаус Піпер ; з нім. пер. Олекса Логвиненко – К. : Вид-во “К.І.С.”, 2006. – 172 с.

Посилання
В. П. Горбатенко. Бізнес  // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 1998. — Т. 1 : А — Г. — 672 с. — ISBN 966-7492-00-X.(рос.) Companion — український діловий журнал.
(рос.) &.Стратегии — діловий журнал стратеги.
(рос.) Эксперт — український діловий журнал.
(рос.) Контракти.ua — український діловий журнал.
(рос.) Свой Бизнес — журнал про підприємництво.
(рос.) Детальні рекомендації «Як створити свій прибутковий бізнес з нуля?»
(рос.) Ідеї для малого бізнесу в Україні — енциклопедія бізнес-ідей.
Lazy and rich — енциклопедія бізнес-ідей, бізнес поради.