Аморфні речовини — це тверді речовини, які не мають суворого порядку в розташуванні частинок (атомів, молекул, йонів) і не утворюють кристалічних ґраток. У кристалічних речовинах є суворий порядок розташування частинок, а в аморфних частинки розташовані хаотично.
Прикладами аморфних речовин є скло, пластмаса, смола, каніфоль, бурштин та пластична сірка. Деякі речовини можуть перебувати як в аморфному, так і в кристалічному стані. Наприклад: сірка.
Аморфні речовини утворюються при швидкому охолодженні розплавів, під час якого атоми не встигають зайняти правильні положення, чи при конденсації з газу. Але з часом вони кристалізуються, проте процес кристалізації при кімнатних температурах може тривати багато років, століть, чи навіть тисячоліть.
Міцність аморфних речовин, як правило, нижча від міцності кристалічних, тому для отримання матеріалів підвищеної міцності спеціально проводять кристалізацію.
Аморфні речовини не мають чітко визначеної температури плавлення. При нагріванні вони розм'якають перетворюючись на в'язку рідину.

Див. також
Аморфні метали
Невпорядковані системи

Джерела
І. М. Кучерук, І. Т. Горбачук, П. П. Луцик (2006). Загальний курс фізики: Навчальний посібник у 3-х т. Київ: Техніка. 
Вакуленко М. О. Тлумачний словник із фізики : {6644 статті} / М. О. Вакуленко, О. В. Вакуленко. — К. : Видавничо-поліграфічний центр «Київський університет», 2008. — 767 с.