Ревнощі — почуття пристрасної недовіри, сумнівів у коханні та вірності.
Як і всі інші почуття, ревнощі набувають різних форм: від благородних до критичних і навіть диких.

Види ревнощів
Ревнощі «власника» (річ має належати господарю). Цей тип ревнощів обов'язково пов'язаний із переживанням зради партнера із загрозою розриву стосунків, причинами яких є підозріла поведінка партнера, зрада, відсутність інформації про партнера, розлука, компрометуюча інформація. Однак досить часто бувають і безпідставні ревнощі.Розвитку власницьких ревнощів сприяють певні риси характеру, зокрема деспотизм, властолюбство, емоційна холодність, упертість, нездатність прощати, невміння поважати іншого.

Ревнощі через образу властиві людям тривожно-помисливим, невпевненим у собі, зі схильністю перебільшувати небезпеку, з комплексом неповноцінності. Цей тип ревнощів може виникнути через неправильні дії іншої людини або переживання своєї сексуальної неспроможності. Для таких людей характерним є небажання припустити порівняння з можливим суперником через страх програти, бути гіршим в очах коханої людини.Відображені ревнощі — виникають як проекція власної подружньої невірності, ненадійності на свого партнера (якщо я зраджую, то й мій партнер також здатен на це). Невірні чоловіки й жінки часто бувають надто ревниві.Причинами подружніх ревнощів є:

Особливості суб'єкта та об'єкта ревнощів
Особистісні особливості «суб'єкта ревнощів» (ревнивця):Ревнива людина, як правило, тривожна, емоційно нестійка, боїться, що її партнер може зрадити, у всьому його підозрює, вимагає доказів вірності, хоча довести вірність практично неможливо.

Особистісні особливості «об'єкта ревнощів» (того, кого ревнують):Людина активна, яка швидко знайомиться з особами протилежної статі, схильна говорити неправду, зі слабко розвиненими моральними переконаннями звичайно буває об'єктом ревнощів. Особу такого типу називають «шукач пригод».
Співвідношення особистісних властивостей можливих «суб'єкта» і «об'єкта» ревнощів (сумісність партнерів стосовно виникнення або відсутності ревнощів). Навіть дуже невпевнена в собі людина не буде (або майже не буде) ревнувати свого партнера, який не створює приводу для ревнощів. У той самий час шлюб уразливої людини з партнером, який не зважає на її почуття, активно заводить знайомства з протилежною статтю, фліртує на очах партнера, буде важким для першого з них.
У свою чергу, шлюб активного чоловіка (схильного до зради) зі спокійною, упевненою в собі жінкою, що заснований на раціональних засадах (наприклад, «ми живемо заради дітей»), а не полум'яних почуттях, може й не викликати в неї особливих ревнощів. Така жінка розуміє, що шлюб в її ситуації кращий варіант, ніж розлучення. До того ж є можливість маніпулювання чоловіком, продукуючи в нього постійне почуття провини.

Див. також
Кохання

Джерела
Ревнощі Тофтул М. Г. Сучасний  словник з етики.  – Житомир: Вид-во ЖДУ ім.І. Франка, 2014. – 416с. ISBN 978-966-485-156-2

Посилання
Ревнощі // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — Буенос-Айрес, 1963. — Т. 6, кн. XII : Літери По — Риз. — С. 1568-1569. — 1000 екз.
Ревнощі // Словник української мови : в 11 т. — К. : Наукова думка, 1970—1980.
7 Корисних Порад - Як Перемогти Ревнощі (рос.)
Сім'я і міжособистісні конфлікти[недоступне посилання з липень 2019]
Ще трошки про ревнощі.
Ревнивые мужчины отличились худшим качеством спермы