Мамі Фіппс Кларк (1917–1983) – афро-американська психологиня, активно боролась за громадянські права. 
Вивчала розвиток ідентичності і расової самосвідомості в дитинстві в зв'язку з контекстом сегрегації в Сполучених Штатах. Разом з Кеннетом Кларком розробили один з найбільш класичних психологічних експериментів з розвитку расового свідомості: тест ляльок. Одна із піонерів консолідації американської соціальної психології ХХ століття.

Біографія
Меймі Фіппс Кларк народилася 18 квітня 1917 року в Арканзасі, США. Батько був лікарем, а мати - домогосподаркою.
Через расову дискримінацію відвідувала школи, що погано фінансувались.
Поступили в університет Говарда, який завершила з відзнакою, де і познайомилась з своїм майбутнім чоловіком і колегою, психологом Кеннетом Кларком.
Магістерську дисертацію захистила на тему: "Розвиток самосвідомості у темношкірих дітей дошкільного віку". Вона провела експеримент з картинками, який підтвердив, що раса невід'ємна частина самоідентифікації дитини. Мамі зрозуміла, що за допомогою психології можна довести хибність та злочинність практики сегрегації.
У 1943 Мамі захистила докторську дисертацію в Колумбійському університеті. Пізніше вони з чоловіком відкрили приватну практику допомоги афро-американським жителям Нью-Йорку. Була другим представником афро-американців (першим був її чоловік), що став доктором наук в Колумбійському університеті.
З 1946 по 1979 рр. працювала директором Нортсайдсткого центру розвитку дітей.
Працювала консультантом для бездомних афро-американських дівчат з Нью-Йорку в центрі Рівердейл-Хоум.

Ляльковий експеримент
Подружжя Кларк провели так званий ляльковий експеримент. Вони їздили по країні і порівнювали відповіді сегрегованих і інтегрованих дітей. Давали дітям одинакові ляльки чорного і білого кольорів і питали: "З якою лялькою ти хочеш бавитись? Яка лялька красива? Яка лялька добра?". Стало зрозуміло, що чорношкірі діти ідентифікують себе з чорною лялькою, але діти у сегрегованих школах говорили, що чорні ляльки негарні і погані та відповідно вважали і себе поганими.
Мамі і Кеннет отримали вагомі докази, що сегрегація наносить психологічну шкоду темношкірим дітям та викликає у них ненависть до себе.
У 1954 році результати цього дослідження були використані у Верховному суді США у справі "Браун проти Ради з освіти", яка завершила практику сегрегації у школах.

Див. також
Список науковиць ХХ століття

Примітки
Джерела та посилання
Женщины в науке: 50 женщин, перевернувших ход истории. За Рэйчел Игнатовски