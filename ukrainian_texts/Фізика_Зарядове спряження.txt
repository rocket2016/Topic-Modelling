Зарядове спряження — заміна знаків електричних зарядів усіх частинок фізичної системи на протилежні.
Інваріантність рівнянь руху відносно зарядового спряження називається C-симетрією або C-інваріантністю.

Зарядова парність нейтральних частинок
Потенціал електричного поля при заміні знаку зарядів змінює свій знак на протилежний. Тому нейтральні частинки фотони, кванти електромагнітного поля, називають частинками від'ємної зарядової спряженості.
Нейтральні частинки, поля яких не змінюють знаку при зарядовому спряженні, називаються частинками додатної зарядової спряженості.

Зарядова спряженість взаємодій
Закони електромагнітної, сильної і гравітаційної взаємодій інваріантні відносно операції зарядового спряження. Слабка взаємодія неінваріантна відносно операції зарядового спряження. Усі типи взаємодій інваріантні тільки відносно одночасної зміни знаків заряду, напрямку просторових осей і напрямку плину часу (CPT-інваріантність).

Посилання
Зарядове спряження в Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. — 2-ге вид. — К. : Головна редакція УРЕ, 1974–1985. (укр.)