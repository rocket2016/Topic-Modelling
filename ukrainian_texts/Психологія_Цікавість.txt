Інтере́с, цікавість — емоційний вияв пізнавальних потреб людини, дуже важливий для формування різноманітних навичок та інтелекту. Інтерес — єдина мотивація, що здатна зробити роботу приємним заняттям протягом певного проміжку часу. Цікавість як процес є необхідним елементом  для розвитку  творчості.
Психологія розглядає інтерес як природне споживальне ставлення людини до світу, яке реалізується в пізнавальній діяльності щодо освоєння оточення й розгортається переважно у внутрішньому плані.
Людина почуває інтерес до  нового чи відмінного від раніше баченого чи почутого, але інтерес активується також при усвідомленні нових можливостей. Зміна середовища чи відкриті нові можливості можуть бути пов'язані з чимось, що знаходиться всередині людини або виникає всередині людини завдяки уяві, пам'яті та мисленню.
Інтерес активується і підтримується змінами й новизною. Він грає важливу роль в довгому збереженні стосунків між людьми. Подружні пари, які продовжують цікавити один одного як особистості, довгі роки живуть разом і отримують задоволення від постійного спілкування між собою.

Див. також
Допитливість

Джерела
Журнал «Наука и жизнь», Москва, видавництво «Правда», № 12 за 1977 рік. стор. 117—118 (рос.)

Посилання
Цікавість // Словник української мови : в 11 т. — К. : Наукова думка, 1970—1980.
Цікавість // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — Буенос-Айрес, 1967. — Т. 8, кн. XVI : Літери Уш — Я. — С. 2037. — 1000 екз.