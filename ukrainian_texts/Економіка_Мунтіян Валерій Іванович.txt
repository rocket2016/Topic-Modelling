Мунті́ян Вал́ерій Ів́анович (*3 серпня 1960, Одеса) — український вчений, фахівець у галузі економіки, національної безпеки, екології та інформаціології, військовий та державний діяч.
Доктор наук, професор, член-кореспондент Національної Академії наук України, лауреат Державної премії України в галузі науки і техніки.

Біографія
Народився 3 серпня 1960 року в Одесі.

Освіта
У 1982 році закінчив Пушкінське вище військове інженерно-будівельне училище. Згодом — дві Вищі школи господарського управління (1988 та 1991), аспірантуру при Одеському державному економічному університеті (1994). Навчався за кордоном, у Коледжі стратегічних досліджень та оборонної економіки (Німеччина, закінчив у 1996 році). У 1999 році за спеціальністю «Державне управління» закінчив Академію державного управління при Президентові України. У 2005 році — Національну академію оборони України (спеціальність — «Організація тилового забезпечення військ»), здобувши кваліфікацію магістра військового управління.

Підвищення кваліфікації
Курс за програмою «Кадровий менеджмент в сучасних компаніях та малому бізнесі» (м. Одеса, 1992).
Курс «Національна безпека», Гарвардський університет (США, 1997).
Факультет перепідготовки та підвищення кваліфікації Академії Збройних Сил України по «командно-штабної оперативно-стратегічної» спеціальності (м. Київ, 1998).
Курс для Вищого командного складу Європейського центру з вивчення проблем міжнародної безпеки ім. Дж. Маршалла (Німеччина, 2001).
Курс з економіки знань, Інститут Світового банку (Київ, 2007).
Курс з розвитку приватного та фінансового сектору Європи та Центральної Азії, Інститут Світового банку (Київ, 2008).

Основні посади останніх років
З 2011 по 2014 рік — Урядовий уповноважений з питань співробітництва з Російською Федерацією, державами-учасницями Співдружності Незалежних Держав, Євразійського економічного співтовариства та іншими регіональними об'єднаннями (Постановаю Кабінету Міністрів Украни від 16.10.2014 р. № 551 зазначену посаду ліквідовано).
З 2010 року — Голова комісії з проведення реорганізації Міністерства економіки України.
З 2007 року — заступник Міністра економіки України.
З 2003 року — заступник Міністра оборони України.
З 1997 року — начальник Головного управління економіки Міністерства оборони України.

Участь у міжнародній діяльності
Член Державної комісії з питань співробітництва із СОТ.
Член Міжнародного союзу економістів Генерального консультанта Економічної і Соціальної Ради ООН.
Керівник робочих груп високого рівня СНД по розробці міжнародних програм: «Стратегія економічного розвитку країн СНД на період до 2020 року» та «Міждержавна цільова програма інноваційного співробітництва держав-учасниць СНД на період до 2020 року».
Член Ради міждержавного співробітництва в науково-технічній та інноваційній сферах.

Військове звання
У 2004 році отримав чергове військове звання генерал-лейтенанта.

Наукова діяльність
Доктор економічних наук (1998), доктор соціологічних наук (2000), професор (2001), член-кореспондент Національної Академії наук України (2006).

Наукові роботи
Автор понад 280 наукових робіт, у тому числі: відкриття, 12 особистих і 22 колективних монографій, 23 підручників і науково-методичних посібників. Серед них такі монографії як: «Оборонний бюджет: Світовий досвід і можливі шляхи реформування в Україні» (1996); «Економіка і витрати на оборону» (1998); «Економічна безпека України» (1999); «Informatiology and economic security» (2001); «Основи теорії інформаціогенної моделі економіки» (2004); «Інформаціогенна парадигма» (2006); «An informatiogenic paradigm in Economics» (2007); збірник праць в 4-х томах «Проблеми національної безпеки в процесах державотворення» (2007); «Економіка в умовах кризи» (2010); «Економічний інтеграційний вибір» (2014) та ін.

Нагороди, почесні звання
Заслужений будівельник України (1994).
Лауреат Державної премії України в галузі науки і техніки (2002).
Лауреат премії імені академіка В. М. Глушкова (2003).
Лауреат Міжнародної премії імені академіка О. М. Прохорова (2005).
Почесна грамота Кабінету Міністрів України (2010).
Орден «За заслуги» III ступеня (2012).
Почесна грамота Верховної Ради України (2013).
Орден «Співдружність» Міжпарламентської Асамблеї держав-учасниць СНД (2013).
Золота Європейська медаль за проведені винятково важливі і високоякісні дослідження в сфері економічної безпеки (Брюссель, 2013).

Джерела
Сайт Міністерства економічного розвитку та торгівлі України[недоступне посилання з липень 2019]
Довідка: Мунтіян Валерій Іванович
Наукова біографія

Посилання
Валерий Мунтиян: Украина может применить ответные меры против России(рос.)