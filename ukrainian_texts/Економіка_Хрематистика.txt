Хрематистика (від «хрема» — майно, володіння) — «наука» про господарювання, гонитва за грошима, в основі якої лежить непродуктивна діяльність, з метою задоволення потреб та отримання прибутку.

Походження терміну
Термін введений Арістотелем як суміжний до терміну «економіка». 
Арістотель ділив науку про багатство на економіку і хрематистику. Економіка — наука про задоволення потреб людей (виробництво для задоволення щоденних потреб, дрібна торгівля), де гроші використовуються тільки в своєму основному на думку Арістотеля сенсі — як засіб обміну, під хрематистикою розумів «мистецтво наживати статок». Цей протиприродний, на його думку, процес був пов'язаний з нагромадженням грошового (лихварство) і торговельного капіталів (купецька торгівля) у рабовласницькому господарстві. При цьому в праці «Політика» Арістотель зазначає, що «у мистецтві наживати статок ніколи не буває межі», жадання накопичення змушує людей «або зберігати наявні кошти, або навіть прагнути примножити їх до безмежності».
В даний час термін активно використовується, наприклад, в книгах і статтях Сергія Георгіївича Кара-Мурзи для опису негативних сторін сучасної економіки.

Джерела
Матвієнко М. І. Еволюція поглядів на сутність процесу капіталізації[недоступне посилання з липень 2019] // Економічні науки. Серія «Економічна теорія та економічна історія». Збірник наукових праць. Луцький національний технічний університет. Випуск 5 (20). — Ч. 2. — Луцьк, 2008

Див. також
Економічна теорія
Економікс
Каталактика
Праксеологія


== Посилання ==