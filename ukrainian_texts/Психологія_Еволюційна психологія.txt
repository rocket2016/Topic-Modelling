Еволюційна психологія (англ. evolutionary psychology) — новітній напрямок сучасної психології, що активно розвивається у XXI столітті. Займається вивченням видоспецифічних психологічних особливостей людини як представника виду людина розумна.

Генезис
Напрям виник на стику різних галузей і областей наукового знання: антропологія, соціобіологія, етологія, психологія, генетика.

Методи
Методи еволюційної психології включають класичні методи психологічних досліджень, порівняльний аналіз, перш за все, поведінкових патернів між різними видами тварин і людини, а також моделювання.

Історія
Окремі психологічні дослідження, фрагментарного характеру, що використовують як методології еволюційний підхід, стали з'являтися ще наприкінці 70-x — початку 80-х років минулого століття і були присвячені в основному вивчення психологічних механізмів, що забезпечують універсальні психологічні «риси».
До числа таких «рис» належать: дитячі страхи гучних звуків, темряви, примар, незнайомців; характерні прояви таких емоцій як гнів, заздрість, любов, пристрасть; суперництво в шлюбній поведінці і специфічні уподобання при виборі шлюбного партнера; вірність і підтримання родових традицій, альтруїзм і любов родичів; заборона на інцест; гра; обман; вірність у шлюбі і тимчасові сексуальні зв'язки; помста за вчинене насильство; санкції проти злочинних угрупувань та їх членів; релігійні церемонії і обряди; статусні відмінності, боротьба за соціальний статус і психологічні зусилля, спрямовані на підтримку статусу і репутації; гумор; гендерні відмінності і гендерні стереотипи; сексуальна привабливість і сексуальна скромність; стандарти привабливості та краси; ревнощі; виробництво знарядь праці і знарядь убивства; створення протиборчих коаліцій; колективізм та багато іншого …
У другій половині 80-х років XX століття стали з'являтися комплексні масштабні дослідження в області еволюційної психології і індивідуальних відмінностей. Одне з найцікавіших з них було організовано та проведено американським ученим Девідом Бассом
— D.M. Buss: Strategic individual differences: The evolutionary psychology of selection, evocation, and manipulation / Twins as a tool of behavior genetics. - West Sussex, England. 1993
У кінці 90-х років минулого століття вийшов у світ перший навчальний посібник з еволюційної психології, авторами якого були Джон Тубі і Леда КосмайдесВ останнє десятиліття ідеї еволюційної психології одержали широке поширення не тільки в США, але і в  наступнітаких країнах, як Канада і Австралія.
Спеціалізованим виданням, що найбільш докладно висвітлює сучасні дослідження даного напрямку є журнал «Еволюційна психологія» ISSN 1474-7049 [2]. Наразі проводиться робота над перекладом окремих статей цього журналу і складанням до них коротких анотацій російською мовою [3][недоступне посилання з липень 2019].
У Росії напрямок еволюційної психології на сьогоднішній день представлено окремими дослідженнями фрагментарного характеру.

Професійні об'єднання
Центр Еволюційної психології в Санта-Барбарі [4]
Професійне співтовариство дослідників Поведінки людини і еволюції суспільства [5]
Центр Когнітивної і еволюційної психології [6]
Лабораторія Еволюційної психології та індивідуальних відмінностей [7]
Північно-східне товариство Еволюційної психології [8]

Примітки
Джерела
Еволюція — академічний тлумачний словник української мови
Психологія — академічний тлумачний словник української мови