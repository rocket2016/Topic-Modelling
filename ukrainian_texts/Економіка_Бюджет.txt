Бюдже́т (з франц. budget, давн. франц. bougette — «шкіряний гаманець») — грошове вираження збалансованого розпису доходів і видатків держави, адміністративно-територіальної одиниці (області, району, міста, села), підприємства, установи за певний період. Організації що фінансуються за рахунок бюджету, себто платників податку, відповідно є бюджетниками, також бюджетний період триває календарний рік.

Типи бюджетів
Також розрахунок прибутків і витрат держави, підприємств, установ і організацій, осіб, що очікуються на певний строк. Залежно від рівня формування, розподілу та використання грошових фондів виділяють:

споживчі бюджети — прибутки та витрати фізичних осіб
бюджети підприємств, організацій, фірм, комерційних і некомерційних організацій
державний і місцеві бюджети.Як правило, бюджет формується у вигляді таблиці прибутків і витрат: у дохідній частині враховуються усі види і суми коштів, які надходять, у видатковій — всі види витрат, що прогнозуються.Бюджет країни називають план формування та використання фінансових ресурсів для забезпечення завдань і функцій, які здійснюються органами державної влади, органами влади Автономної Республіки Крим та органами місцевого самоврядування протягом бюджетного періоду.

Див. також
Державний бюджет
Оборонний бюджет
Кошторис бюджетної установи
Фінансовий план підприємства
Сімейний бюджет
Бюджетний надлишок
Проектно-кошторисна документація
Бюджетний моніторинг

Джерела
Д. С. Вирський. Бюджет // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. — К. : Наук. думка, 2003. — Т. 1 : А — В. — С. 422. — 688 с. : іл. — ISBN 966-00-0734-5.
Бюджет // Фармацевтична енциклопедія


== Примітки ==