Економічна свобода (англ. Economic freedom, Economic liberty) - здатність людей у суспільстві до економічних дій. 
Економічна свобода — це фундаментальне право кожної людини управляти її власною працею та майном. В економічно вільних суспільствах, особи вільні у виборі роботи, виробництві товарів, витратах та інвестиціях будь-яким шляхом, яким забажають. Всі ці свободи підтримуються і захищаються державою. В економічно вільних суспільствах, також, уряд дозволяє праці, капіталу і товарам вільно пересуватися і утримується від примусу і тиску на свободи, втручається лише у разі необхідності збереження і функціонування самого себе.

Основні напрямки
Різнобічність економічної поведінки суб'єктів господарювання у виборі форм власності та сфери застосування своїх здібностей, знань, можливостей, професійних навичок, методики розподілу доходів, споживання матеріальних благ; реалізується на базі державних законодавчих норм; невід'ємна від економічної відповідальності громадян.
Важлива складова частина бізнесу, що являє собою свободу господарської діяльності, торгівлі, землекористування, добровільного співробітництва та ін. Економічна свобода однаково важлива як для підприємця-бізнесмена, так і для споживача, оскільки вона створює середовище для творчої діяльності особистості.

Історичні аспекти
Сучасні оцінки
Wall Street Journal і Heritage Foundation щорічно розраховують Індекс економічної свободи для більшості країн світу. Цей показник дозволяє оцінити економічну свободу країни, на основі розрахунку 10-ти показників свободи економіки.

Економічна свобода в Україні
Україна була і залишається країною з несвободною економікою - згідно Індексу економічної свободи Україна відноситься до категорії "Країни із в основному невільною економікою", займаючи останні місця у цих та інших рейтингах економічної свободи. Основна причина - завеликий обсяг і різноманітність форм державного втручання у всі сфери життя.

Економісти про економічну свободу
Людвіг фон Мізес
«Прагнення до свободи є одним із основних принципів суспільства. Життя людини неможливе без боротьби за свободу — свободу висловлювати свої думки, обговорювати свої погляди, об'єднуватися в групи та партії, голосувати за улюблених представників, обирати і змінювати уряд. Організовувати своє суспільне і економічне життя так, як хочеться індивіду, — до тих пір, поки це не порушує миру. Насолоджуватися свободою — означає займатися тим, що подобається. Отримувати роботу, яку людина вважає гідною для себе, вільно купувати і продавати результати своєї роботи та залишати собі винагороду. Бути вільним — означає не зіштовхуватися з перешкодами та труднощами у своїх мирних економічних заняттях і прагненнях».

Див. також
Laissez-faire
Етатизм
Каталактика
Невидима рука ринку
ПраксеологіяСпонтанний порядок

Джерела
Економічна свобода — Енциклопедія сучасної України

Посилання
Економічна свобода та інтервенціонізм — Ряд статей економіста Австрійської школи Людвіга фон Мізеса. (англ.)
Економічна свобода від Роберта Лоусона (англ. Robert A. Lawson). (англ.)
152-е місце України в щорічному рейтингу Index of Economic Freedom. 2009 (англ.)
Калачова Галина, (20.12.2017). Джеймс Ґвартні: Українці успішні всюди, крім самої України. "Економічна правда". Архів оригіналу за 25.12.2017. 
Часопис «Экономическая свобода в мире» (рос.) Інституту Катона (англ.), Інституту Фрейзера (англ.) та Інституту Економічного Аналізу (рос.).
Райко, Ральф. Освобождение от государства-паразита / Переклад Н. Афончиної, ред. В. Золотарьов // Liberty Education Project, 11.08.2019 (рос.)