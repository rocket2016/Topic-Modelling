Гетероди́н — електронний генератор гармонічних коливань, які використовуються при демодуляції вхідного високочастотного сигналу. Сигнал від гетеродина подається на змішувач, в якому відбувається процес гетеродинування: отримання сигналу на частотах, рівних сумі та різниці частот від гетеродина та вхідного сигналу. Високочастотний сигнал зазвичай відфільтровується, і залишається демодульований низькочастотний сигнал.
Гетеродин використовується в супергетеродинних приймачах та інших схожих пристроях.

Принцип гетеродинування
Радіо та телесигнал передається електромагнітними хвилями з високою несучою частотою, які добре розповсюджуються в просторі. Цей сигнал уловлюється антеною приймача, але з нього потрібно виділити низькочастотний сигнал, необхідний для відтворення. Для цього його спочатку потрібно підсилити, що роблять на так званій проміжній частоті, яку отримують, змішуючи сигнал від антени із сигналом гетеродина.

Див. також
Меандр (радіотехніка)