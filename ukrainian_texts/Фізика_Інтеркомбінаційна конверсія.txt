Інтеркомбінаці́йна конве́рсія або міжсистемна конверсія — процес безвипромінювального переходу між електронними станами різної мультиплетності в молекулах. Фотофізичний процес.
S →Tn, T →S
Веде до утворення вібраційно збуджених молекулярних частинок на нижчому електронному рівні, що потім дезактивуються до основного стану.
Такий перехід супроводжується зміною значення спіну електрона, що можливо завдяки спін-орбітальній взаємодії. Оскільки спін-орбітальна взаємодія — релятивістський ефект, міжсистемна конверсія має більшу ймовірність у молекулах із атомами важких хімічних елементів.
При переході з синглетного стану в триплетний радіаційний час життя збудження збільшується, що призводить до фосфоресценції.

Виноски
Література
Глосарій термінів з хімії / уклад. Й. Опейда, О. Швайка ; Ін-т фізико-органічної хімії та вуглехімії ім. Л. М. Литвиненка НАН України, Донецький національний університет. — Донецьк : Вебер, 2008. — 738 с. — ISBN 978-966-335-206-0.