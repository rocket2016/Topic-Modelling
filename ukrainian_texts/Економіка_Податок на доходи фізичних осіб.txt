Податок на доходи фізичних осіб — загальнодержавний податок, що стягується з доходів фізичних осіб (громадян — резидентів) і нерезидентів, які отримують доходи з джерел їх походження в Україні ( та за її межами для резидентів).

Історія становлення податку на доходи фізичних осіб в Україні
5 липня 1991 року Законом Української PCP № 1306-XII запроваджено систему оподаткування громадян в Україні прибутковим податком з громадян України, іноземних громадян та осіб без громадянства.
26 грудня 1992 року Кабінетом Міністрів України було зупинено дію Закону № 1306-XII, прийнятого Верховною Радою Української РСР та запроваджено «прибутковий податок з громадян».
1 січня 2004 року Законом України № 889-IV, взамін прибутковому податку з громадян, введено в дію податок на доходи фізичних осіб.
2 грудня 2010 року, з метою припинення спекуляцій нормами законодавства, ряд окремих законодавчих актів об'єднано в єдиний нормативно-правовий акт — Податковий кодекс України, в якому справляння податку на доходи фізичних осіб регламентується розділом IV.

Структура розділу IV Податкового кодексу України
Податковий кодекс України містить окремий розділ (Розділ IV) під назвою «Податок на доходи фізичних осіб» (статті 162–179):

Стаття 162. Платники податку
Стаття 163. Об'єкт оподаткування
Стаття 164. База оподаткування
Стаття 165. Доходи, які не включаються до розрахунку загального місячного (річного) оподатковуваного доходу
Стаття 166. Податкова знижка
Стаття 167. Ставки податку
Стаття 168. Порядок нарахування, утримання та сплати (перерахування) податку до бюджету
Стаття 169. Перерахунок податку та податкові соціальні пільги
Стаття 170. Особливості нарахування (виплати) та оподаткування окремих видів доходів
Стаття 171. Особи, відповідальні за утримання (нарахування) та сплату (перерахування) податку до бюджету
Стаття 172. Порядок оподаткування операцій з продажу (обміну) об'єктів нерухомого майна
Стаття 173. Порядок оподаткування операцій з продажу або обміну об'єктів рухомого майна
Стаття 174. Оподаткування доходу, отриманого платником податку в результаті прийняття ним у спадщину чи дарунок коштів, майна, майнових чи немайнових прав
Стаття 175. Визначення суми процентів, сплачених платником податку за користування іпотечним житловим кредитом з метою нарахування податкової знижки
Стаття 176. Забезпечення виконання податкових зобов'язань
Стаття 177. Оподаткування доходів, отриманих фізичною особою — підприємцем від провадження господарської діяльності, крім осіб, що обрали спрощену систему оподаткування
Стаття 178. Оподаткування доходів, отриманих фізичною особою, яка провадить незалежну професійну діяльність
Стаття 179. Порядок подання річної декларації про майновий стан і доходи (податкової декларації)

Див. також
Економічна свобода
Від'ємний податок на доходи фізичних осіб
Крива Лаффера
Оподаткування
Податкова система України
Податок на прибуток підприємств

Посилання
Прибутковий податок з громадян // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2003. — Т. 5 : П — С. — 736 с. — ISBN 966-7492-05-2.
Податок на доходи фізичних осіб //Словник фінансово-правових термінів / за заг. ред. д. ю.н., проф. Л. К. Воронової. – 2-е вид., переробл. і доповн. – К.: Алерта, 2011– 558 с.
Податковий кодекс України на сайті Верховної Ради України
Податковий кодекс України у форматі MS Word