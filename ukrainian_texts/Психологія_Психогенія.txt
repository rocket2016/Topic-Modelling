Психоге́нія (від грецьких слів душа і походження) — психічна хвороба, чи точніше тип психічних хвороб, причиною якої є психічна травма (тяжке переживання).

Ознаки
Для психогенії характерно: виникнення хвороби услід за психічною травмою; увесь перебіг хвороби пов'язаний з травмівними переживаннями; хвороба закінчується після припинення дії психотравмівного фактора.

Патогенез
Для виникнення психогенії мають значення характер і сила травми і нестійкість або неповноцінність психічної системи. Психогенії поділяють на патологічні реакції, неврози і реактивні психози.

Лікування
Усунення психотравмівного моменту, психотерапія, фармакотерапія (транквілізатори, антидепресанти тощо).

Див. також
психотравма
психосоматика

Джерела
Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. — 2-ге вид. — К. : Головна редакція УРЕ, 1974–1985.