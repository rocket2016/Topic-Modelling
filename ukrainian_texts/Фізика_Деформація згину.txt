Деформа́ція зги́ну або згин — тип деформації бруса (балки), що полягає у викривленні осі прямого бруса чи зміні кривини осі кривого бруса в результаті виникнення згинальних моментів у його перерізах від прикладених навантажень (поперечних сил і/або згинальних моментів у площині, що проходить через вісь бруса).
Локальна деформація різних частин тіла при згинанні різна. Наприклад, у випадку, зображеному на рисунку, верхня частина балки стискається, а нижня — розтягується.

Основні поняття
Переміщення будь-якої точки осі балки, котра працює на згин, виражається вектором, початок якого суміщено з початковим положенням точки, а кінець — з положенням цієї самої точки у деформованій балці. У прямих балках переміщення точок які спрямовані перпендикулярно до початкового положення осі, називають прогинами і позначається 
  
    
      
        w
        (
        x
        )
      
    
    {\displaystyle w(x)}
  . При згинанні відбувається також поворот перерізів стержня навколо осей, що лежать у площинах перерізів і позначається 
  
    
      
        θ
        (
        x
        )
      
    
    {\displaystyle \theta (x)}
  .
Умовна назва кривої лінії, що її форми набуває вісь балки (бруса) при згині у межах пружної деформації носить назву пружна лінія.

Види згину
Стосовно до бруса розрізняють згин плоский, або простий, та складний. При плоскому (простому) згині зовнішні сили діють в одній з головних площин бруса (вони проходять через вісь бруса і головні осі інерції поперечного перерізу, див. Моменти інерції плоских перерізів), при складному згині — в різних площинах. Різновидом складного є косий згин, коли навантаження діють у площині, що не збігається з будь-якою з головних площин.
Залежно від сил, що діють у поперечному перерізі бруса, згин буває чистим (при наявності лише згинальних моментів), поперечним (діють поперечні сили), поздовжнім (випинання під впливом стискувальних сил, спрямованих вздовж осі) і поперечно-поздовжнім.

Розрахунки при згині
Класична теорія
Наближений розрахунок прямого бруса на дію згину у пружній стадії на основі класичної теорії (теорії Ейлера-Бернуллі) проводиться виходячи з наступних допущень:

поперечні перерізи, що були плоскими і перпендикулярними до осі балки до деформації, залишаються плоскими і перпендикулярними до її зігнутої осі (пружної лінії) після деформування (гіпотеза плоских перерізів);
поздовжні волокна бруса при згині не тиснуть одне на одного і не намагаються відірватись одне від одного;
переміщення і деформації вважаються малими а балка — нерозтяжною;
розміри перерізів балки вважаються малими у порівняння з радіусом кривини осі балки;
матеріал балки розглядається як лінійно пружний, що описується законом ГукаПри плоскому згині в будь-якій точці поперечного перерізу балки виникають нормальні (σ) і дотичні (τ) напруження. Нормальні напруження визначають за формулою:

  
    
      
        σ
        =
        
          M
          
            z
          
        
        =
        
          
            
              
                M
                
                  z
                
              
              y
            
            
              I
              
                z
              
            
          
        
        ,
      
    
    {\displaystyle \sigma =M_{z}={\frac {M_{z}y}{I_{z}}},}
  де: Mz — згинальний момент;

y — координата досліджуваної точки відносно нейтральної лінії;
Iz — момент інерції відносно нейтральної лінії.Дотичні напруження визначають за формулою Д. І. Журавського:

  
    
      
        τ
        =
        
          
            
              
                Q
                
                  y
                
              
              
                S
                
                  z
                
              
            
            
              b
              
                I
                
                  z
                
              
            
          
        
        ,
      
    
    {\displaystyle \tau ={\frac {Q_{y}S_{z}}{bI_{z}}},}
  де Qy — поперечна сила у перерізі;

Sz — статичний момент відносно нейтральної осі частини площі поперечного перерізу, що розташована вище (або нижче) волокна, що розглядається;
b — ширина перерізу на рівні волокна, що розглядається.Характер зміни згинальних моментів і поперечних сил по довжині бруса зазвичай зображується графіками (епюрами), за якими визначаються їх розрахункові значення.
Ступінь викривлення осі у межах пружності залежить від величини згинального моменту і жорсткості бруса. Кривина осі визначається виразом:

  
    
      
        
          
            1
            ρ
          
        
        =
        
          
            
              M
              
                z
              
            
            
              E
              
                I
                
                  z
                
              
            
          
        
        ,
      
    
    {\displaystyle {\frac {1}{\rho }}={\frac {M_{z}}{EI_{z}}},}
  де ρ — радіус кривини осі зігнутого бруса у розглянутому перерізі;

Е — модуль Юнга матеріалу бруса.Для випадку малих деформацій кривина наближено виражається другою похідною від прогину 
  
    
      
        w
        (
        x
        )
      
    
    {\displaystyle w(x)}
  , а тому між координатами зігнутої осі та згинальним моментом існує диференціальна залежність:

  
    
      
        
          
            
              
                d
                
                  2
                
              
              w
              (
              x
              )
            
            
              d
              
                x
                
                  2
                
              
            
          
        
        =
        
          
            
              M
              
                z
              
            
            
              E
              
                I
                
                  z
                
              
            
          
        
        ,
      
    
    {\displaystyle {\frac {d^{2}w(x)}{dx^{2}}}={\frac {M_{z}}{EI_{z}}},}
  що називається диференціальним рівнянням осі зігнутого бруса. Його рішення називається рівнянням пружної лінії балки (бруса).

Теорія балок Тимошенка
Дана теорія базується на тих же гіпотезах, що й класична, однак гіпотеза плоских перерізів має модифікований вид: приймається, що перерізи, які були до деформації плоскими і нормальними до осі балки, залишаються плоскими, але перестають бути нормальними до зігнутої осі. Таким чином, дана теорія враховує деформацію зсуву й дотичні напруження. Врахування дотичних напружень є важливим для композитів та матеріалів, що мають шарувату структуру (деревина), оскільки руйнування може відбуватись по лінії розмежування шарів від зсуву.
Основні залежності:

  
    
      
        
          M
          
            z
          
        
        =
        E
        
          I
          
            z
          
        
        
          
            
              
              d
              θ
              (
              x
              )
            
            
              
              d
              x
            
          
        
      
    
    {\displaystyle M_{z}=EI_{z}{\frac {\,d\theta (x)}{\,dx}}}
  
  
    
      
        
          Q
          
            y
          
        
        =
        
          
            
              G
              F
            
            α
          
        
        
          (
          
            θ
            (
            x
            )
            −
            
              
                
                  
                  d
                  w
                  (
                  x
                  )
                
                
                  
                  d
                  x
                
              
            
          
          )
        
      
    
    {\displaystyle Q_{y}={\frac {GF}{\alpha }}\left(\theta (x)-{\frac {\,dw(x)}{\,dx}}\right)}
  де 
  
    
      
        G
      
    
    {\displaystyle G}
   — модуль зсуву матеріалу балки, 
  
    
      
        F
      
    
    {\displaystyle F}
   — площа перерізу, 
  
    
      
        α
      
    
    {\displaystyle \alpha }
   — коефіцієнт, що враховує нерівномірність розподілу дотичних напружень по перерізу і залежить від його форми. Величина

  
    
      
        γ
        =
        θ
        (
        x
        )
        −
        
          
            
              
              d
              w
              (
              x
              )
            
            
              
              d
              x
            
          
        
      
    
    {\displaystyle \gamma =\theta (x)-{\frac {\,dw(x)}{\,dx}}}
  є кутом зсуву.

Див. також
Розтяг
Деформація зсуву
Деформація кручення
Поздовжній згин
Випробування на згинання

Посилання
Опір матеріалів. Підручник /Г. С. Писаренко, О. Л. Квітка, Е. С. Уманський. За ред. Г. С. Писаренка — К.: Вища школа,1993. — 655 с. ISBN 5-11-004083-4
Опір матеріалів: Навч. посіб. для студентів ВНЗ. Рекомендовано МОН / Шваб'юк В. І. — К., 2009. — 380 с.
Мильніков О. В. Опір матеріалів. Конспект лекцій / Олександр Володимирович Мильніков. — Т.: Видавництво ТНТУ, 2010. — 257 с.