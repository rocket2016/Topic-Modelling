Сум, сму́ток — одна з двох полярностей емоційного життя, іншою є його протилежність — радість; розглядається старшими авторами з психології не як особлива емоція, але скоріш, як група емоцій, що переживаються в ситуаціях, що містять розчарування чи втрату. Сум характеризується почуттям невигоди, втрати та безпомічності. Люди в стані суму часто стають тихими, менш енергійними і відчуженими.
Сум є однією з основних негативних емоцій, і є скерованою у минуле чи теперішнє. Емоціональний сум на фоні необізнаності виникає при відсутності задоволення, втраті чогось, бідності, нестачі. Антонім цього слова: радість.

Церковний погляд на смуток
В одному з інтерв'ю, російський православний старець Кирило Павлов, назвав смуток одним з семи смертельних гріхів і закликав боротися зі смутком, вважаючи, що смуток може бути спричиненим диявольською спокусою. Аби звільнитися від духу пригніченості та смутку — він посилається до Отців Церкви, які закликають до терпеливості і говорить, що необхідно озброїтися терпінням, займаючись в той же час молитвою та читанням Божого Слова.

Див. також
Туга
Розпач

Джерело
Джеймс Древер. Словник психології — A Dictionary of Psychology by James Drever. Middlesex: Penguin Reference Books, 1952 — 1966.

Посилання
Сум // Словник української мови : в 11 т. — К. : Наукова думка, 1970—1980.
Смуток // Словник української мови : в 11 т. — К. : Наукова думка, 1970—1980.