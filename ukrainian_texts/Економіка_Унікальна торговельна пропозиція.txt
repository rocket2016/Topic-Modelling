Унікальна торговельна пропозиція (англ. Unique Selling Proposition, Unique Selling Point — USP) — концепція маркетингу вперше запропонована як теорія, що пояснює
успіх деяких рекламних кампаній початку сорокових років. УТП доводить, що такі кампанії роблять унікальні пропозиції споживачам, що стимулює їх змінювати бренд.
Сам термін був сформульований одним з піонерів телевізійної реклами —  Россером Рівсом.
Теодор Левітт, професор Гарвардської Школи Бізнесу зазначив, — «Дифференціація є одним з найважливіших стратегічних і тактичних дій, до яких компанія має бути залучена постійно.»
Зараз термін вживається і у інших сферах комерційної діяльності щодо будь-яких аспектів, що відрізняють одну компанію чи продукт/послугу від іншої.

Визначення
Россер Рівс дає настуне визначення УТП:

Кожне рекламне повідомлення робить вигідну пропозицію споживачу, придбати товар або послугу заради конкретної користі, а не звичайний рекламний текст позбавлений конкретного вмісту.
Зроблена пропозиція має бути унікальною, такою, що конкурент не може запропонувати або просто не пропонує, хоча і має таку можливість.
Пропозиція має бути достатньо сильною і переконливою, щоб заохотити нових і потенційних споживачів.

Еволюція
В сучасному світі маркетингу УТП тісно пов'язана і переплітається з позиціюванням і  сегментуванням ринку. В комплексній маркетинговій і рекламній стратегії ці речі є взаємопов'язані і доповнюють одне одного.