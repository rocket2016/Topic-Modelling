Акумуля́тор тепла́ або теплови́й акумуля́тор (англ. storage heater) — пристрій (або сукупність пристроїв), що забезпечує оборотні процеси накопичення, зберігання і віддавання теплової енергії відповідно до вимог споживача.

Застосування
Теплові акумулятори можуть виконувати наступні завдання:

компенсація піків споживання теплової енергії;
вирівняння (оптимізація) графіків виробництва теплової енергії шляхом накопичення надлишкової енергії ;
накопичення теплової енергії, яка буде використана під час відключення (відсутності) енергопостачання.

Загальна будова
Акумулятор тепла складається з: 

теплоакумулюючого матеріалу (ТАМ);
теплоізолюючого резервуару для збереження ТАМ;
системи для зарядки і розрядки;
допоміжного обладнання.

Класифікація
Акумулятори тепла розрізняють:

за природою ТАМ:
Термохімічні акумулятори тепла, засновані на виділенні або поглинанні теплоти при оборотних хімічних і фотохімічних реакціях;
Теплоємнісні акумулятори тепла, в яких використовується теплоємність ТАМ без зміни агрегатного стану;
Акумулятори тепла на фазовому переході, в яких використовується прихована теплота плавлення речовини;
за періодом зарядки і розрядки:
Короткострокові акумулятори тепла ( до 3 днів);
Середньострокові акумулятори тепла (до 1 місяця);
Довгострокові акумулятори тепла;
за рівнем робочої температури:
Низькотемпературний акумулятори тепла (до 100 ° C);
Средньотемпературний акумулятори тепла (від 100 до 400 ° C);
Високотемпературний акумулятори тепла (понад 400 ° C).

Див. також
Електричний акумулятор
Гідроакумулятор
Пневмоакумулятор