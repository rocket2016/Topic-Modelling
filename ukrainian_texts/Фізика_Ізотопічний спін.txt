Ізотопічний спін або ізоспін — квантове число, що дозволяє трактувати елементарні частинки із близькими значеннями мас і схожими властивостями щодо взаємодії, як стани однієї спільної родинної частинки. 
Ізотопічний спін позначається зазвичай літерою I.
Наприклад, близькі за масою протон і нейтрон утворюють дублет станів нуклона. Ізотопічний спін для дублета дорівнює 1/2. При цьому протону приписується проекція ізотопічного спіну +1/2, а нейтрону -1/2.
Відповідним чином піони складють триплет, а тому ізотопічний спін для них дорівнює 1.
Загалом ізотопічний спін описується оператором, аналогічним оператору спіна, який діє в уявному ізотопічному просторі. Якщо частинки взаємодіяли тільки через сильну взаємодію, то напрямок координатних осей у цьому просторі жодним чином не був би зв'язаний із будь-якою іншою характерстикою. Коли окрім сильної взаємодії присутня ще й електромагнітна взаємодія, то енергія частинки змінюється. Проекція одної із компонент ізопопічного спіна на вибраний напрямок у ізотопічному просторі залежить від заряду частинки. Саме тому протон має ізотопічний спін 1/2, а нейтрон -1/2. 
Загалом для вираження зв'язку між ізотопічним спіном і зарядом існує формула Гелл-Манна - Нісідзіми 

  
    
      
        q
        =
        e
        
          (
          
            
              I
              
                3
              
            
            +
            
              
                1
                2
              
            
            Y
          
          )
        
      
    
    {\displaystyle q=e\left(I_{3}+{\frac {1}{2}}Y\right)}
  ,де e — елементарний заряд, 
  
    
      
        
          I
          
            3
          
        
      
    
    {\displaystyle I_{3}}
   — проекція ізотопічного спіна, а число Y — однакове для всієї родини частинок. Це число назають гіперзарядом. Для нуклонів гіперзаряд дорівнює 1. 
Поняття ізоспіна запровадив Вернер Гайзенберг у 1932 році для пояснення симетрії нейтрона.

Джерела
Каденко І. М., Плюйко В. А. Фізика атомного ядра та частинок. — К. : ВПЦ "Київський університет", 2008. — 414 с.
Фрауэнфельдер Г., Хенли Э. Субатомная физика. — М. : Мир, 1979. — 736 с.