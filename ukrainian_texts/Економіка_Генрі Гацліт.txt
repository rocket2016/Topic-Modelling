|image_caption= |contributions= |influences= |opposed= |influenced= 
Генрі Гезліт (англ. Henry Hazlitt; 28 листопада 1894 — 8 липня, 1993) — економіст лібертаріанських поглядів, та журналіст таких виданнь, як, зокрема, The Wall Street Journal, The New York Times, Newsweek, та The American Mercury. Популяризатор ідей Австрійської школи серед англомовних читачів. Автор 25 книг.

Кар'єра
Після звільнення з «American Mercury» Гезліт працював у «New York Times» автором редакторських приміток та писав матеріали для книжного огляду.
До найвпливовіших оглядів належить рецензія на книжку Л. Мізеса «Соціалізм», завдяки чому Гезліт познайомився та завів дружні стосунки з Мізесом. 24 вересня 1944 на першій шпальті «Times Book Review» з'явилась рецензія Гезліта до книги Ф. А. Гаєка «Шлях до кріпацтва».

Праці
Економіка за один урок
Надрукована «Економіка за один урок» (англ. Economics in one lesson) 1946 року. Гезліт писав книжку працюючи в New York Times. Успіх книжки серед читачів був для нього несподіваним, а кількість проданих примірників сягнула мільйонів. Книга в доступній формі знайомить читача з основами економічної теорії. Ґрунтується на есеї Фредеріка Бастіа фр. Ce qu'on voit et ce qu'on ne voit pas (укр. Що видно і що не видно).
«Один урок» наводиться в першій частині книги:

Мистецтво економіки полягає в здібності аналізувати не лише очевидні наслідки дії або політики, але й вплив на віддалену перспективу; воно полягає не лише у відстеженні наслідків цієї політики для однієї групи, а для всіх груп.Ці принципи застосовано в наступних розділах книжки до низки економічних явищ, від оподаткування і вздуття кредитної маси до регулювання цін та мит. Крок за кроком Гезліт показує, що втручання держави на користь однієї з груп шкодить решті, і в першу чергу, споживачеві. В той час як втручання може справляти враження успішного, у віддаленій перспективі воно спричиняє неефективність та погіршення рівня життя.
Книжка ґрунтується на принципах економіки Австрійської школи, а передмову до першого видання написав Л. Мізес.

Крах нової економічної теорії
В надрукованій 1959 році книзі «Крах нової економічної теорії» (англ. The Failure of the New Economics) Гезліт наводить детальний аналіз праці Джона Мейнарда Кейнса «Загальна теорія зайнятості, відсотків і грошей». Гезліт доходить висновку, що в «Загальній теорії…» основні постулати або нові та не вірні або вірні і не нові та можуть бути знайдені в працях попередників Кейнса. На думку Гезліта, книжка Кейнса повна хиб, неточностей, невірних визначень та підмін значень термінів.

Примітки
Посилання
Randall G. Holcombe, ред. (1999). 15 GREAT AUSTRIAN ECONOMISTS. ISBN 0-945466-04-8.

Див. також
Економіка за один урок.
Крах нової економічної теорії.

Посилання
Див. Bibliography of Henry Hazlitt
Каталог посилань на Open Directory Project