Суперпози́ція (рос. суперпозиция, англ. superposition, нім. Superposition f) — це:

Підстановка функцій у функцію або замінних величин у функцію.
Накладання двох фізичних величин, тобто їхня об'єднана дія, якщо вони взаємно не впливають одна на одну. При цьому векторні характеристики додаються геометрично, а після розходження поля існують незалежно одне від одного. Суперпозиція — лінійна комбінація складових полів. Окремий випадок суперпозиції хвиль — інтерференція їх (суперпозиція хвиль із різними частотами). У лінійних середовищах хвилі з різними частотами можуть розповсюджуватися незалежно, не впливаючи одна на одну, а тому їхня дія є сумою (суперпозицією) дій окремих хвиль. У випадку близьких частот суперпозиція може призводити до утворення биття.Одна із основних засад квантової механіки — принцип суперпозиції.
Принцип суперпозиції — у фізиці та прикладних науках: результуючий ефект від декількох незалежних впливів, тобто сума ефектів, які викликаються кожним діянням окремо. принцип суперпозиції справедливий для систем і полів, які описуються лінійними рівняннями. Найчастіше має місце у механіці, квантовій механіці, теорії коливань і хвиль, теорії фізичних полів.

Див. також
Принцип суперпозиції
Метод суперпозиції

Література
Мала гірнича енциклопедія : у 3 т. / за ред. В. С. Білецького. — Д. : Східний видавничий дім, 2004—2013.