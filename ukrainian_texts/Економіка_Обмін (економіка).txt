Обмін в економіці — взаємне, зустрічне добровільне відчуження свого продукту на користь іншої особи або групи осіб на взаємовигідній основі з метою отримання певної вигоди.
Обмін є основою людської дільяності, основою економічних відносин.
Перші обміни, звичайно ж мало походили на комерційні і взаємовигідні. За часів перших особистих випадкових обмінів люди просто обмінювалися один з одним за принципом речі, що сподобалася, натомість вимагаючи щось на заміну. В той час людина ще не розуміла таких явищ як вигода, проте поняття добровільності ці обміни виховували.
З розвитком родових відносин, основна здобич стала приноситися до загального вогнища, як і частина знарядь праці стала знаряддями для загального користування. Але й кількість особистих речей, які належали безпосередньо кожному теж зростала. А цими особистими речами кожен міг розпоряджатися як завгодно, в тому числі і обмінюватися з родичами.
Після того, як відбувся перший (міжстатевий) і другий (внутрішньостатевий) розподіл праці, коли намітилася певна спеціалізація у деяких родичів, внутрішній обмін став розвиватися. З розвитком сімейних громад, а потім і появою малих сімей і сусідських громад, обмін став основою економічних відносин між ними.
Суть всякого нормального добровільного обміну це отримання вигоди, яка полягає в економії витрат праці для обох сторін.
Добровільний обмін вивчає каталактика (термін Арістотеля).

Блага та товари
Економічне благо - усе, що може задовольнити людські потреби. Товар - економічне благо, призначене для обміну. Уточнення понять блага і товару здійнив Карл Менгер у його  «Основах політичної економії» (нім. Grundsätze der Volkswirtschaftslehre, 1871).

Умова для економічного обміну
Умовою для здійснення добровільного обміну є ситуація, за якої кожна із сторін обміну цінує товар, який має інша сторона, вище, ніж свій товар. 
Помилкою Арістотеля у питанні обміну є те, що він вважав обмін справедливим, коли сторони обміну обмінюються еквівалентними цінностями.

Примітки
Див. також
Бартер
Каталактика
Мінова вартість
Толока