Бульбашка Алькуб'єрре — ідея руху зі швидкістю понад швидкість світла, заснована на точному розв'язанні рівнянь Ейнштейна, запропонована мексиканським фізиком-теоретиком Мігелем Алькуб'єрре. Рухатися скоріше, ніж швидкість світла, неможливо для об'єктів у нормальному просторі-часі. Однак замість переміщення вище швидкості світла у межах локальної системи координат космічний корабель може рухатися, стискаючи простір перед собою та розширюючи його позаду, що дозволяє йому фактично переміщуватися з будь-якою швидкістю, у тому числі понадсвітловою. Таким чином, корабель рухається у гіпер-релятивістському локально-динамічному просторі.

Історія
1994 року Алькуб'єрре запропонував метод зміни геометрії простору за допомогою створення хвилі, що стискає простір попереду та розширює його ззаду.

Експериментальна перевірка
2012 року група Eagleworks під керівництвом Гарольда Вайта (APPL JSC NASA), оголосила про створення інтерферометра Вайта — Джудея, який, за їхніми заявами, може виявити просторові збурення, створювані сильними електричними полями. Експеримент докладно описано у роботі Гарольда Вайта Warp Field Mechanics 101'.
Створення інтерферометра фінансувалося Космічному центром імені Ліндона Джонсона, витрати склали близько 50 тисяч доларів США.

У літературі
Схожі способи пересування космічних кораблів (стиск простору перед зорельотом, і розширення за ним) показані у трилогії «Люди як боги» Сергія Снегова, а також у знаменитому фантастичному серіалі «Зоряний шлях». За словами самого Алькуб'єрре, його ідея прийшла йому саме під час перегляду серіалу.
Цей метод пересування детально описаний у циклі Вільяма Кейта (під псевдонімом Ян Дуглас) «Зоряний авіаносець» як єдино можливий спосіб руху швидше за швидкість світла. Для створення бульбашки використовується вигадана технологія маніпуляції гравітацією через створення чорних дір.

Див. також
Двигун викривлення


== Примітки ==