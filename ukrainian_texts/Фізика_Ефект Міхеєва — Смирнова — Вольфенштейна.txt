Ефект Міхеєва — Смирнова — Вольфенштейна (ефект МСВ) — перехід нейтрино одного сорту (покоління) в інші в середовищі зі змінною густиною електронів. Ефект був запропонований Лінкольном Вольфенштейном в статті, опублікованій в журналі Physical Review в 1978 році і радянськими фізиками Станіславом Міхеєвим  та Олексієм Смирновим  в 1986 році.

Опис
Ефект виникає внаслідок перетину енергетичних рівнів станів нейтрино різних поколінь. При русі нейтрино в середовищі, де присутні електрони, що слабо взаємодіють з ним, у нього виникає ефективна маса, яка залежить від густини електронів і від покоління нейтрино. При повільній зміні густини електронів ефективні маси нейтрино різних поколінь змінюються по-різному і при певних значеннях густини можуть збігатися. Це призводить до резонансного підсилення нейтринних осциляцій.
Перехід народжених у ядрі  Сонця електронних нейтрино високих (понад кілька МеВ) енергій в мюонні і тау-лептонні внаслідок ефекту МСВ розв'язує проблему сонячних нейтрино.

Див. також
Осциляції нейтрино

Посилання
A. Yu. Smirnov. The MSW effect and Solar Neutrinos, arXiv:hep-ph/0305106. (англ.)
С. П. Михеев, А. Ю. Смирнов. (вересень 1987 р.). Успехи физических наук, том 153. Резонансные осцилляции нейтрино в веществе. УФН. с. 3. Архів оригіналу за 2013-06-09. Процитовано 2011-11-16. 
G. Brooijmans (1998-07-28). Neutrino Oscillations in Matter: the MSW Effect. A New Limit on νμ → ντ Oscillations. Université catholique de Louvain. с. 40. Архів оригіналу за 2009-08-26. Процитовано 2010-04-24. 
P. Langacker (1995-11-27). Mikheyev–Smirnov–Wolfenstein (MSW). Solar Neutrinos. University of Pennsylvania. Архів оригіналу за 2010-06-27. Процитовано 2010-04-24. 
B. Schwarzschild (2003). Antineutrinos  From Distant Reactors Simulate the Disappearance of Solar Neutrinos. Physics Today 56: 14. doi:10.1063/1.1570758. Архів оригіналу за 10 липень 2007. Процитовано 30 вересень 2011. 


== Примітки ==