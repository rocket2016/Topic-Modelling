Скандинавська модель (Швеція, Норвегія, Фінляндія) — колективістсько-універсалістська модель соціально-економічного розвитку на основі приватної власності і ринку. В ній економіка має соціальний аспект, який передбачає вирівнювання рівня життя населення за рахунок використання результатів приватно-капіталістичного підприємництва й економічного зростання. Держава активно втручається в економіку в дусі кейнсіанських рецептів, встановлює високі ставки оподаткування. Доходи розподіляються на користь малозабезпечених громадян і розповсюджених різноманітних «вільних асоціацій».
Ця модель у 1960–1980 рр. була характерна для скандинавських країн, і в першу чергу Швеції, тому і отримала таку назву. Вона дозволила у ці роки скандинавським країнам досягти найвищих, серед інших розвинених країн, показників соціалізації економіки, зокрема у розподілі ВВП, соціальних витратах держави, за ступенем рівномірності в розподілі доходів, зближенню рівнів оплати праці, зниженням кількості осіб, які перебувають нижче офіційної межі бідності.
Скандинавська модель пройшла три етапи розвитку. Перший — довоєнні 1930-ті рр., другий — післявоєнні роки аж до середини 1970-х рр., третій — наступні десятиліття.
Проте ця модель почала знижувати свою ефективність уже в першій половині 1980-х років, коли стала розпадатися централізована система колективно-договірного регулювання, до мінімуму зменшився вплив держави в царині формування заробітної плати. Темпи економічного зростання почали знижуватися, тому з початку 1990-х стали говорити про можливий четвертий етап розвитку, коли на скандинавську модель почали впливати моделі соціально-економічного розвитку в рамках ЄС. Проте цей вплив змусив лише здійснити модернізацію моделі, але не скасовувати її.

Див. також
Соціал-демократія
Національні моделі ринкової економіки
Нордичні країни

Джерела
Кириленко В. В. Економіка. Навчальний посібник для студентів вищих навчальних закладів. — Тернопіль: Економічна думка, 2002. — 193с.
Брус Ю. П. Особливості скандинавського державного соціалізму.

Посилання
The Nordic Way — World Economic Forum. Davos 2011
Utopia sustained: The Nordic model of social democracy. Dag Einar Thorsen, Nik Brandal, Øivind Bratberg. Fabian Society, 8 April 2013.
The secret of their success. The Economist. 2nd Feb 2013.
What Can We Learn From Denmark? Bernie Sanders, Huffington Post. 26 May 2013.
What Is Scandinavia Doing Right? The New York Times. September 25, 2013.
Utopia sustained: The Nordic model of social democracy
Золотарев, Владимир. Что страшнее — государственные расходы или регулирование? Опыт «скандинавского социализма». - Контракти.UA - 07.03.2019
Норберг, Йохан. Как Laissez-Faire сделал Швецию богатой. Перевод Liberty Education Project - June 28, 2019
Миф о шведской социалистической утопии / Liberty & Reason, 06.03.2017
Yglesias, Matthew. Denmark's prime minister says Bernie Sanders is wrong to call his country socialist / Vox, Oct 31, 2015,