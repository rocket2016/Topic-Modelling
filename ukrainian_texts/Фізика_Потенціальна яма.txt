Потенціа́льна я́ма — скінченна область простору, в якій потенціальна енергія частинки менша, ніж зовні.
Потенціальна яма зазвичай характеризується шириною й глибиною (або висотою). Точка з найнижчим значенням потенціальної енергії називається дном ями.
Якщо повна енергія частинки менша за висоту потенціальної ями, то частинка здійснює в ямі коливання, частота яких визначається формою та розмірами ями.
Точки, де повна енергія частинки дорівнює потенціальній енергії називаються точками повороту. На рисунку праворуч ці точки позначені 
  
    
      
        
          x
          
            1
          
        
      
    
    {\displaystyle x_{1}}
   та 
  
    
      
        
          x
          
            2
          
        
      
    
    {\displaystyle x_{2}}
  .
Потенціальна яма утворюється внаслідок існування сил притягання.
Для виходу з ями частинка повинна отримати енергію.

Квантова механіка
Рух квантово-механічної частинки в потенціальній ямі має певні особливості в порівнянні з класичним рухом.

Енергія квантово-механічної частинки в потенціальній ямі може набирати лише певних фіксованих дискретних значень.
Найнижчий енергетичний рівень має енергію вищу за енергію дна ями.
Квантово-механічна частинка локалізується не в будь-які ямі. Дуже мілкі ями не можуть її утримати.

Квантова хімія
У квантовій хімії поведінка частинки в потенціальній ямі описується рівнянням
Шредінгера. Оскільки при цьому хвильова функція частинки
не стає нулем на стінках бар’єра й поза ним, то існує певна
ймовірність проникнення частинки крізь бар’єр при енергії
нижчій, ніж потрібно для подолання бар’єра (тунельний
ефект).
Потенціальна яма - одна з найпростiших моделей у квантовiй хімiї, для якої
існує точний розв’язок рівняння Шредінгера. Для частинки в
потенціальній ямі потенцiальне поле має вигляд: U(x) = 0 для x
вiд 0 до а, U(x) = U0 для x < 0 або x > а, тобто вважається, що
на частинку не діють жодні сили, а стінки ями є для неї
непроникними.

Значення
Задача про рух частинки в потенціальній ямі є однією з найважливіших у фізиці. Глибина та форма ями визначають частоти коливань частинок, які проявляються в оптичних спектрах. Існування потенціальних ям для частинок обмежує їхню дифузію, для активації якої необхідно, щоб частинки отримувати певну енергію внаслідок взаємодії із тепловим рухом інших частинок.

Дивіться також
Квантування Бора-Зомерфельда
Розмірне квантування
Потенціальний бар'єр

Література
Глосарій термінів з хімії // Й.Опейда, О.Швайка. Ін-т фізико-органічної хімії та вуглехімії ім. Л.М.Литвиненка НАН України, Донецький національний університет — Донецьк: «Вебер», 2008. — 758 с. — ISBN 978-966-335-206-0