Таргетування (від англ. target — мета) — спосіб реалізації господарської політики держави або окремого підприємства. Полягає у виборі якоїсь економічної «мішені», на яку треба впливати, щоб досягти певних результатів, поставленої мети. Зокрема, регулювання приросту грошової маси, яких дотримуються у своїй політиці центральні банки.

Інфляційне таргетування
Інфляційне таргетування — комплекс заходів, які приймаються державними органами влади для контролю за рівнем інфляції у країні.
Інфляційне таргетування має декілька стадій:

Встановлення планового показника інфляції на деякий період (як правило, рік);
Вибір монетарного інструментарію для контролю над рівнем інфляції;
Застосування монетарного інструментарію;
Порівняння рівня інфляції на кінець звітного періоду із запланованим і аналіз ефективності монетарної політики.В Україні режим інфляційного таргетування застосовується Національним банком, починаючи із 2016 року.

Цільовий рівень інфляції деяких держав 2008 року
Росія — 8,5 %[1]
Англія — 2 % ±1 відсотковий пункт [2]
Єврозона — 2 %
Швеція — 2 % ±1 відсотковий пункт
Японія — 0 %
Китай — 4,8 % [3][недоступне посилання з липень 2019]

Джерела
http://dic.academic.ru/dic.nsf/fin_enc/18626

Посилання
Таргетування інфляції // Банківська енциклопедія