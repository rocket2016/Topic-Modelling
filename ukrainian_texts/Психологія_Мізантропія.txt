Мізантро́пія — (грец. μισανθρωπία, від грец. μισέω, «ненавидіти» і грец. ἄνθρωπος, «людина») — ненависть, недовіра до людей чи схильність до неї. Мізантроп — людина, яка не любить людство, іноді навіть себе, оскільки й сама є людиною. У патологічних випадках — стійкий психічний розлад.

Основні відомості
Мізантроп — людина, яка уникає товариства людей, відлюдькувата, страждає чи навпаки насолоджується своєю ненавистю до людей (мізантропією). Ця схильність може бути основою життєвої філософії. Слово особливо поширилося після комедії Мольєра «Мізантроп».

Форми
Хоча мізантропи виражають загальну ворожість до людства в цілому, вони, як правило, підтримують нормальні стосунки із певними людьми. Мізантропія може бути мотивована відчуттям ізоляції та соціального відчуження, або просто зневагою до характерних рис, властивих для більшої частини людства.

Мізантропія в культурі
Головний герой п'єси Мольєра «Мізантроп»
Яго з п'єси Шекспіра «Отелло»
Твори Франца Кафки
Філософія Шопенгауера
Деякі напрямки важкого металу (Блек-метал)
Агент Сміт із фільму «Матриця»
Доктор Грегорі Хаус із серіалу «House M. D.»
Елліот з телесеріалу «Mr.Robot»Антоніми — Філантропія, Альтруїзм.

Див. також
Мізогінія
Філогінія
Мізандрія

Джерела
Мізантропія Тофтул М. Г. Сучасний словник з етики. — Житомир: Вид-во ЖДУ ім. І. Франка, 2014. — 416с. ISBN 978-966-485-156-2

Посилання
Мізантроп // Українська мала енциклопедія : 16 кн. : у 8 т. / проф. Є. Онацький. — Буенос-Айрес, 1961. — Т. 4, кн. VIII : Літери Ме — На. — С. 992. — 1000 екз.
Підозріливість // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — Буенос-Айрес, 1963. — Т. 6, кн. XI : Літери Пере — По. — С. 1380-1381. — 1000 екз.