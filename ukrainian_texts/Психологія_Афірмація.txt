Афірмація (від лат. Affirmatio — підтвердження) — коротка фраза, що містить вербальну формулу, яка при багаторазовому повторенні закріплює необхідний образ або установку в підсвідомості людини, сприяючи поліпшенню її психоемоційного фону і стимулюючи позитивні зміни в її житті.

Алгоритм формування
Щоб повторення афірмації було максимально ефективним, необхідно дотримуватися таких правил:

Твердження повинне бути сформульоване як факт, причому в теперішньому часі.
Використовуйте тільки позитивні слова, уникайте негативних тверджень.
Афірмація повинна народжувати позитивні емоції, радість, драйв і пристрасть.
Афірмація повинна бути короткою й, одночасно, яскравою, образною.
Конкретизуйте. Для цього запитайте себе, ким ви хочете стати, щоб відчувати щастя і любов.
Потрібно вибирати афірмацію, яка підхожа вам особисто. Ще краще самому сформулювати її для себе.
Вірте в те, що говорите. Щоб посилити віру, потрібно фіксувати будь-які свої перемоги.
Наприкінці афірмації можна додати: «Я отримую набагато більше, ніж очікую».
Твердження повинне давати напрямок руху і не мати заперечення. (Наприклад, у фразі «Я приймаю себе таким, яким я є» є вказівка на установку в підсвідомості «залишатися таким».) Заперечення нічого не створює. З цього випливає, що воно не дає підсвідомості інформації про розвиток будь-якої установки.
Заперечення взагалі не сприймається на підсвідомому рівні.

Типові помилки при використанні
Сумніви і негативні думки.
Механічне, без залучення емоційної сфери, прочитання афірмації.
Протистояння почуттям, що виникають у процесі повторення афірмації.Афірмації часто плутають із візуалізацією, створюючи відеоролики бажаних образів, з використанням накладених на зображення (або усних) текстів. Важливо розуміти різницю в застосуванні між візуалізаціями і афірмаціями. Змішання афірмації з візуалізаціями створило широке поле для профанації, що не приводить до результату і підриває на корені саму ідею афірмації.

Застосування
Афірмації можна вимовляти про себе, читати вголос, багаторазово записувати або навіть співати. Наприклад, можна виставляти афірмацію у своєму браузері у вигляді домашньої сторінки, яка буде відкриватися перед очима щоразу при його запуску — тоді афірмація спрацьовує автоматично.

Див. також
Медитація
Аутотренінг


== Джерела ==