Фізика складних систем вивчає системи, що складаються з багатьох взаємодіючих частин (агентів) і  проявляють колективну поведінку, яка не є простим наслідком поведінки їх окремих компонент.   Прикладами таких систем є конденсована речовина, екологічні та біологічні системи,  фондові ринки та економічні системи,  людське суспільство.  Поняття складної системи стосується багатьох традиційних дисциплін науки і утворює нову, міждисциплінарну галузь знань.      Рівняння, які використовують для побудови моделей складних систем, в основному взяті зі статистичної фізики, теорії інформації та нелінійної динаміки. Слід розрізняти складні (complex) і складені (complicated) системи: характеристики останніх можна отримати з індивідуальних властивостей їхніх складових.
Притаманними особливостями складних систем є самоорганізація , виникнення нових функціональних можливостей (емерджентність) , висока чутливість до малих змін початкових умов,  підпорядкування степеневим законам (розподіли типу «товстих хвостів»).


== Примітки ==