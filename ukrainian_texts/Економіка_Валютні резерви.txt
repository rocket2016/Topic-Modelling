Валю́тні або Золотовалютні резе́рви (англ. Foreign exchange reserves) — запаси іноземних фінансових активів, які належать державі і перебувають у розпорядженні органів грошово-кредитного регулювання і можуть бути реально використані на регулятивні та інші потреби, що мають загальноекономічне значення.
У строгому сенсі, сукупність тільки іноземних валютних депозитів і облігацій, випущених Центральними банками. Проте, в ширшому сенсі цей термін зазвичай включає іноземну валюту, золото, СПЗ і резерви МВФ. Тому для їхнього позначення використовується точніший термін — міжнародні резерви.
Основним призначенням міжнародних резервів є скорочення волатильності національної грошової одиниці, пов'язаної з активністю спекулянтів і нерівномірністю зовнішньоекономічної діяльності суб'єктів господарювання. Рівень міжнародних резервів відображає зовнішньоекономічний товарообіг і потоки капіталу в попередні періоди.

Історія
Раніше державні резерви створювалися в золоті, але за наслідками конференції в Бреттон-Вудсі (з 1 по 22 липня 1944), Сполучені Штати Америки забезпечили підтримку долара США як світової валюти за рахунок зобов'язання забезпечувати конвертацію доларів США і золото. В процесі переходу від Золотого стандарту до вільної конвертації, долар США став одним з видів світових грошей, разом із золотом. Згодом, після краху Бреттон-Вудської системи в 1971, США відмовилися від конвертації долара США в золото, але з урахуванням того, що частка долара США в світових розрахунках є домінуючою, долар США залишається головною резервною валютою, і більшість центральних банків продовжують зберігати великі обсяги міжнародних резервів в доларах США. Зміна валютної структури міжнародних резервів у світі показує, що на рубежі 20-21 століть найбільш укріпили свої валюти США і Англія. Тільки створенням євро провідні континентальні країни Європи змогли протистояти тенденції надмірного посилення цих валют.

Структура світових валютних резервів
Розподіл за валютами офіційних валютних резервів у світі:

Обсяг міжнародних резервів країн світу
Примітки:
Note 1: Китай оновлює інформацію щоквартально.
Note 2: Росія та Індія оновлюють інформацію щотижнево і щомісячно.
Note 3: Бразилія оновлює інформацію щоденно.

Резерви Національного банку України
На кінець літа 2011 року НБУ мав резерви у понад 38 млрд дол. — рекордний показник за всю історію незалежності України.На 1 липня 2013 року золотовалютні (міжнародні) резерви НБУ складали 23,143 млрд дол.
На січень 2014 резерви становили 20,415 млрд дол. Станом на 19 листопада 2014, як заявила голова НБУ Валерія Гонтарева, у валютних резервах країни є 12,5 млрд дол.На 1 грудня 2016 резерви становили 15.271 млрд дол. СШАНа 1 січня 2017 резерви склали 15.539 млрд дол. США, збільшившись за 2016 рік на 17 %

Див. також
Резервна валюта
Спеціальні права запозичення
Золотовалютні резерви Національного банку України

Примітки
Джерела
Козюк, В. В. Валютні резерви в глобальних умовах / В. В. Козюк // Фінанси України. — 2007. — № 2. — С. 127—137.

Література
Золотовалютні резерви // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 1998. — Т. 2 : Д — Й. — 744 с. — ISBN 966-7492-00-8.
Золотовалютні резерви // Банківська енциклопедія