Вага́ — сила, з якою тіло внаслідок гравітації діє на опору або підвіс. Якщо тіло знаходиться у стані спокою або рівномірного руху у гравітаційному полі Землі, вага дорівнює силі тяжіння. В такому випадку можна вважати, що вага тіла зв'язана з його масою співвідношенням 
  
    
      
        F
        =
        m
        g
      
    
    {\displaystyle F=mg}
  , де 
  
    
      
        g
      
    
    {\displaystyle g}
   — стала прискорення вільного падіння на Землі, а 
  
    
      
        m
      
    
    {\displaystyle m}
   — маса тіла. 

Як будь-яка сила, вага в системі СІ вимірюється в ньютонах, в системі СГС — в динах. Однак в багатьох областях техніки ще збереглося використання кілограм-сили. Вага вимірюється також у позасистемних одиницях — фунтах, унціях, гранах. Оскільки ці історичні одиниці встановилися давно, вони застосовуються однаковою мірою як до маси так і ваги.

Залежність ваги від прискорення
Вага також залежить від стану руху тіла, від його прискорення. При русі тіла з прискоренням відносно Землі вага змінюється. Під час вільного падіння, руху з прискоренням рівним прискоренню тяжіння Землі вага дорівнює нулю, стан невагомості. Під час рівномірного руху по опуклій чи вігнутій поверхні вага зменшується (чи збільшується) на величину відповідної доцентрової сили. Наприклад, у ліфті, що рушає вгору, вага тіла збільшується на величину прискорення ліфта, а у ліфті, який спускається додолу, вага тіла зменшується на величину прискорення. Вага транспортного засобу, який рухається  на повороті дороги, або по рейках прокладених по дузі, направлена під кутом до вертикалі, оскільки змінюється на величину доцентрової сили. 
Відповідно, вага залежить від значення прискорення вільного падіння. Коливання прискорення вільного падіння в межах Землі невелике, але на інших небесних тілах, вага тіла з однаковою масою може сильно змінюватися. Наприклад, на Місяці вага тіл зменшується приблизно в шість разів.
Вага тіла, зануреного в рідину, зменшується на вагу витісненої рідини (закон Архімеда).

Вимірювання
Для вимірювання ваги використовуються ваги або терези. Ці прилади вимірюють безпосередньо вагу. Якщо потрібно визначити масу тіла, то її треба перерахувати із значення ваги.

Див. також
Ваги
Невагомість
Маса
Гравітація
Сила тяжіння
Насипна вага

Література
Федорченко А.М. (1975). Теоретична механіка. Київ: Вища школа. , 516 с.
Ландау Л.Д., Лившиц Е.М. (1974). Теоретическая физика. т. II. Теория поля. Москва: Наука. 
О. П. Сук, В. А. Базакуца «Фізичні величини та одиниці». ([1])