Евте́ктика (рос. эвтектика, англ. eutectic, нім. Eutektikum n, eutektische Mischung f, eutektisches Gemisch n) — тип кристалізації розплаву, який складається з певних компонентів у співвідношенні, що відповідає найнижчій температурі їх одночасної кристалізації. Ця температура (евтектична точка) завжди буває нижчою, ніж температура кристалізації кожного компонента окремо.

Евтектична реакція
Ізотермічна, оборотна реакція між двома (або більше) твердими фазами, що відбувається під час нагрівання системи і внаслідок якої утворюється одна рідка фаза.

Евтектична суміш
Суміш двох або більше речовин з точкою топлення меншою, ніж для будь-якої іншої суміші тих самих речовин.

Евтектична темпеpатуpа
Температура спiвiснування в рiвновазi рiдкої фази з двома або бiльше твердими фазами.

Евтектична точка
Точка на фазовiй дiаграмi стану, яка вiдповiдає складовi розчину, спiвiснуючому зi щонайменше двома твердими фазами. У цій точці плавиться евтектична суміш. Наприклад, для суміші NaCl і води (23,3 % NaCl за масою) це стається при −21,1 °C. Отже, найнижчою температурою, при якій існує рідкий розчин NaCl є −21,1 °C, при нижчій температурі розчин замерзатиме, перетворюючись у суміш льоду й кристалів солі.

Див. також
Кріогідрат

Література
Мала гірнича енциклопедія : у 3 т. / за ред. В. С. Білецького. — Д. : Східний видавничий дім, 2004—2013.
Глосарій термінів з хімії // Й. Опейда, О. Швайка. Ін-т фізико-органічної хімії та вуглехімії ім. Л. М. Литвиненка НАН України, Донецький національний університет. — Донецьк : Вебер, 2008. — 758 с. — ISBN 978-966-335-206-0


== Примітки ==