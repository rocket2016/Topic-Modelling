Список частинок у фізиці елементарних частинок, а також частинок, які складаються з елементарних.

Елементарні частинки
Елементарна частинка — це частинка без внутрішньої структури, тобто не містить інших частинок у своєму складі. Елементарні частинки — фундаментальні об’єкти квантової теорії поля. Їх можна класифікувати по спіну: ферміони мають напівцілий спін, а бозони - цілий.

Стандартна модель
Стандартна модель фізики елементарних частинок — теорія, яка описує властивості елементарних частинок та їх взаємодію. Всі частинки, передбачені Стандартною моделлю, за винятком гіпотетичних частинок, були виявлені експериментально (прямо чи опосередковано, як, наприклад, кварки).

Ферміони (напівцілий спін)
Ферміони мають півцілий спін; для всіх відомих елементарних ферміонів він дорівнює ½. Кожен ферміон має античастинку. Ферміони є базовими цеглинками всієї матерії. Вони класифікуються по типу взаємодій, у якій можуть брати участь.
Згідно зі стандартною моделлю існує 12 ароматів елементарних ферміонів: 6 кварків та 6 лептонів.

Кварки мають кольоровий заряд і беруть участь у всіх типах взаємодій (у т.ч. і сильній взаємодії). Їх античастинки називаються антикварками. Існує 6 ароматів кварків:Лептони не беруть участь у сильній взаємодії. Їх античастинки — антилептони (античастинка електрона називається позитрон з історичних причин). Існує 6 ароматів лептонів:Маси нейтрино не дорівнюють нулю (це підтверджується існуванням нейтринних осциляцій), але дуже малі, тому досі не вдалося виміряти їх, а лише поставити верхні обмеження.

Бозони (цілий спін)
Бозони мають цілі спіни. Фундаментальні сили природи переносяться калібрувальними бозонами, а маса, згідно з теорією, створюється хіггсівськими бозонами. За Стандартною моделлю, елементарними бозонами є такі частинки:

Бозон Хігса (спін — 0) передбачається теорією електрослабкої взаємодії і є єдиною частинкою Стандартної моделі, яку ще не виявлено. В механізмі Хігса Стандартної моделі масивний хігсівський бозон виникає через спонтанне порушення симетрії поля Хігса. Наявність мас у елементарних частинок (зокрема, великі маси W±- и Z0-бозонів) можуть бути пояснені їх взаємодією з цим полем.

Гіпотетичні частинки
Суперсиметричні теорії, які розширюють Стандартну модель, передбачають існування нових частинок (суперсиметричних партнерів частинок Стандартної моделі), проте жодна з них не була експериментально підтверджена (на грудень 2010 року).

Нейтраліно (спін — ½) — суперпозиція суперпартнерів кількох нейтральних частинок Стандартної моделі. Це кандидат на основну складову темної матерії. Партнери заряджених бозонів називаються чарджіно (chargino).
Фотіно (спін — ½) — суперпартнер фотона.
Гравітіно (спін — ³⁄2) — суперпартнер гравітона в теоріях супергравітації.
Слептони і Скварки (спін — 0) — суперсиметричні партнери ферміонів Стандартної моделі. Передбачається, що с-топ кварк (Stop) (суперпартнер top-кварка) повинен мати відносно маленьку масу, тому його пошуки ведуться особливо активно.Крім того, в інших моделях вводяться наступні, поки не зареєстровані, частинки:

Гравітон (спін — 2) переносник гравітації в теоріях квантової гравітації.
Інфлятон и курватон — частинки, які брали участь у процесі інфляції Всесвіту.
Аксіон (спін — 0) — псевдоскалярна частинка, введена в теорії Печчеі — Квінн, щоб розв’язати CP-проблему сильної взаємодії.
Аксіно (спін — ½) — суперпартнер аксіона.
X-бозон и Y-бозон передбачаються теоріями Великого об’єднання як більш важкі елементи W- и Z-бозонів.
Майорон введений, щоб пояснити масу нейтрино.
Стерильні нейтрино вводяться в багатьох варіантах Стандартної моделі і може знадобитися для пояснення результатів LSND (прискорювального експерименту по вивченню нейтринних осциляцій).
Магнітний монополь — загальні назви для частинок з ненульовим магнітним зарядом. Вони передбачаються деякими теоріями Великого об’єднання.
Преон був запропонований як підструктура для кварків та лептонів, але сучасні експерименти на колайдерах не підтверджують його існування.

Складені частинки
Адрони
Адрони визначаються як складені частинки сильної взаємодії.
Адрони складаються з кварків і діляться на 2 категорії:

баріони, які складаються з 3 кварків 3 кольорів і утворюють безкольорову комбінацію
мезони, які складаються з 2 кварків (точніше 1 кварка і 1 антикварка).Кваркові моделі, вперше запропоновані у 1964 р. незалежно Гелл-Манном і Джорджем Цвейгом (який назвав кварки «тузами»), описують відомі адрони як складені з вільних (валентних) кварків і/чи антикварків, міцно зв’язаних сильною взаємодією, яка переноситься глюонами. В кожному адроні також міститься "море" віртуальних кварк-антикваркових пар.

Баріони
Звичайні баріони (ферміони) містять кожен три валентних кварки або три валентних антикварки.

Нуклони — ферміонні складові звичайного атомного ядра:
Протони
Нейтрони
Гіперони, такі, як Λ-, Σ-, Ξ- і Ω-частинки, містять один чи більше s-кварків, які швидко розпадаються і важчі нуклонів. Хоча зазвичай в атомному ядрі гіперонів нема (у ньому міститься лише домішка віртуальних гіперонів, існують зв’язані системи одного чи більше гіперонів з нуклонами, які називаються гіперядрами.
Також були виявлені чарівні і красиві баріони.Нещодавно були знайдені ознаки існування екзотичних баріонів, які містять п’ять валентних кварків; але були повідомлення і про негативні результати. Питання їх існування залишається відкритим.

Пентакварки складаються з п’яти валентних кварків (точніше, 4-ох кварків і одного антикварка).

Мезони
Звичайні мезони містять валентний кварк і валентний антикварк. В їх число входять піон, каон, J/ψ-мезон і багато інших типів мезонів. В моделях ядерних сил взаємодія між нуклонами переноситься мезонами.
Можуть існувати також екзотичні мезони (їх існування все ще під питанням):

Тетракварки складаються з двох валентних кварків і двох валентних антикварків.
Глюболи — зв’язані стани глюонів без валентних кварків.
Гібриди складаються з одної чи більше кварк-антикваркових пар і одного чи більше реальних глюонів.Мезони з нульовим спіном формують нонет.

Виноски
Див. також
Періодична система елементів
Стандартна модель
Таблиця нуклідів

Посилання
S. Eidelman et al. (2004). Review of Particle Physics. Physics Letters B 592: 1.  (На сайті Particle Data Group знаходиться регулярно оновлювана електронна версія цього огляду властивостей частинок.)
Joseph F. Alward, Elementary Particles, Department of Physics, University of the Pacific
Elementary particles, The Columbia Encyclopedia, Sixth Edition. 2001.