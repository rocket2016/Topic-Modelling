За́свідка або ва́учер (англ. Voucher — розписка), або приватизаці́йний сертифіка́т — державний цінний папір, який забезпечує право громадянина на участь у приватизації державного майна. Використовуються при ваучерній приватизації.
Концепція приватизаційного сертифіката полягає в тому, що при переході від державної соціалістичної до приватної економіки кожен громадянин є співвласником всіх матеріальних цінностей, що їх накопичено в державі. Надання громадянам ваучерів є таким чином «роздержавленням» засобів виробництва з метою створення ринкової приватної економіки і ринку капіталів.