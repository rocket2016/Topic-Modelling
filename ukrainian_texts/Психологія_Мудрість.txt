Му́дрість (грец. Σοφία) — володіння знанням, розумінням, досвідом, обачністю та інтуїтивним розумінням включно зі здатністю також вживати ці якості.

Сутність терміну
Мудрість розглядається, як розсудливе та грамотне застосування знання/інтелекту. Великий, глибокий розум, що опирається на життєвий досвід. Здатність знаходити рішення різних проблем, в тому числі життєвих, опираючись на свій і чужий досвід, уникаючи часом безпосередніх логічних операцій і розуміння онтології того що відбувається.

Статус мудрості
Статус мудрості чи розсудливості як чесноти визнається в культурних, філософських та релігійних джерелах. В таких жанрах усної і літературної творчості як Афоризм, Приказка, Приповість, Притча знайшла своє відображення квінтесенція народної мудрості. 
Поняття «розум» не є синонімом поняття мудрість. Розумна людина не є обов'язково мудрою, але мудрий вже сприймається, як розумний.
Термін «Філософія» перекладається з давньогрецької як любов до мудрості.

Релігійний вимір
Індійські релігії
В індуїзмі богом мудрості є Ґанеша.

Християнська теологія
У християнстві мудрість вважається одним із дарів Святого Духа.

Див. також
Інтелект
Свідомість
Розум
Мислення

Джерела
Мудрість - академічний тлумачний словник української мови
Мудрість Тофтул М. Г. Сучасний  словник з етики.  – Житомир: Вид-во ЖДУ ім.І. Франка, 2014. – 416с. ISBN 978-966-485-156-2

Література
С. Кримський. Мудрість // Філософський енциклопедичний словник / В. І. Шинкарук (гол. редкол.) та ін. — Київ : Інститут філософії імені Григорія Сковороди НАН України : Абрис, 2002. — С. 401. — 742 с. — 1000 екз. — ББК 87я2. — ISBN 966-531-128-X.

Посилання
Мудрість // Українська мала енциклопедія : 16 кн. : у 8 т. / проф. Є. Онацький. — Буенос-Айрес, 1961. — Т. 4, кн. VIII : Літери Ме — На. — С. 1047. — 1000 екз.
ФРОНЕСИС – розсудли­вість; мудрість, практична мудрість, розум, практичний розум; проникливість // Європейський словник філософій. Лексикон неперекладностей. / Наукові керівники проекту: Барбара Кассен і Констянтин Сігов. — Київ : Дух і літера, 2009. — Т. 1. — С. 527-533.