Ексито́н (від лат. excito — збуджую) — квазічастинка, електронне збудження в напівпровіднику чи діелектрику, яке не переносить електричного заряду чи маси.

Загальний опис
Нейтральна квазічастинка, поняття про яку введено для того, 
щоб описати переміщення електронного збудження окремих
молекул  по  усьому  кристалу.  Тобто,  це  збуджений
електронний  стан  у  кристалах,  який  може  переміщатись  у
сферi  останнього,  переносячи  енергiю,  але  не  переносячи
заряд. Цей стан полягає в утвореннi пари електрон — дiрка в
йонному або ковалентному кристалi, перенесеннi електрона в
молекулi  на  вищий  квантовий  рiвень  у  молекулярному
кристалi. 
Така пара електрон-дірка (квазічастинка) в напівпровідниках
та ізоляторах, здатна переміщатись та віддавати свою енергію
кристалічній  ґратці (вільний  екситон). Екситон,  захоплений
дефектом  кристалічної  ґратки (локалізований  екситон),  є
ідентичним з електронно-збудженим станом дефекту. 
В органічних матеріалах використовуються дві його моделі. 
При  низьких  температурах  та  високій  кристалічності — 
хвильова модель, при високих температурах, низькій кристалічності, в аморфному стані — скачкова модель.

Фізична природа
За своєю природою екситон — зв'язаний стан електрона й дірки, що мігрує по кристалу.
Хоча екситон складається з електрона та дірки, його треба розглядати як самостійну (не звідну) квазічастинку у випадках, коли енергія взаємодії електрона та дірки того ж порядку, що й енергія їхнього руху, а енергія взаємодії між двома екситонами мала в порівнянні з енергією кожного з них. Екситон можна вважати елементарною квазічастинкою в тих явищах, в яких він бере участь як єдина стійка система, що не зазнає на собі дій сторонніх чинників, які могли б його зруйнувати.
Екситон може бути представлений як зв'язаний стан електрона провідності та дірки, розташованих або в одному вузлі кристалічної ґратки (екситон Френкеля, 
  
    
      
        
          a
          
            ∗
          
        
        <
        
          a
          
            0
          
        
        
      
    
    {\displaystyle a^{*}<a_{0}\,}
  , де 
  
    
      
        
          a
          
            ∗
          
        
        
      
    
    {\displaystyle a^{*}\,}
   — радіус екситона, 
  
    
      
        
          a
          
            0
          
        
        
      
    
    {\displaystyle a_{0}\,}
   — період ґратки), або на відстанях, значно більших за міжатомні (екситон Ваньє-Мотта, 
  
    
      
        
          a
          
            ∗
          
        
        ≫
        
          a
          
            0
          
        
      
    
    {\displaystyle a^{*}\gg a_{0}}
  ).
В напівпровідниках, за рахунок великої діелектричної проникності існують тільки екситони Ваньє-Мотта, які утворюють воднеподібні серії рівнів. Екситони Френкеля застосовні перш за все до молекулярних кристалів.

Спіновий стан екситонів
Обидві квазічастинки, які входять до складу екситона: електрон і дірка, є ферміонами, тобто мають напівцілий спін. Згідно з правилами додавання спінів сумарний спін екситона цілий, тобто екситон є бозоном. Екситони із рівним нулю сумарним спіном називаються синглетними. Екситони із сумарним спіном, який дорівнює одиниці, називаються триплетними. При випадковій зустрічі двох квазічастинок із напівцілим спіном імовірність утворення синглетного екситона дорівнює 1/4, трипленого — 3/4. Зазвичай триплетні екситони мають набагато більший час життя, ніж синглетні екситони, оскільки переходи з триплетних станів у синглетний основний стан кристалу заборонені правилами відбору.

Екситони в аморфних матеріалах
Поняття екситона застосовується також для опису безструмових збуджень у речовинах, які не мають трансляційної симетрії. Такий екситон залишається зв'язаним станом електрона й дірки, але характеризується хвильовим вектором і втрачає властивість когерентності. Переміщення таких збуджених станів речовини відбувається стрибками. Серед невпорядкованих систем, у яких існують екситонні збудження, особливе місце займають органічні аморфні напівпровідники й спряжені полімери.

Джерела
М.Бродин. Відкриття та дослідження молекулярних екситонів. Львів: Львівський національний університет. 2001. 64 с.
Abbamonte Nonlocal Spectroscopy Group


== Примітки ==