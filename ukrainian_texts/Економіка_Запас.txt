Запаси — це продукція виробничо-технічного призначення, споживчі й інші товари, що перебувають на різних стадіях виробництва й обігу, та очікують вступу в процес виробничого або особистого споживання. Запаси складають значну частку оборотних активів на підприємствах.
Норма запасу — мінімальна кількість матеріальних ресурсів, що забезпечує безперервність виробництва й обігу.
Показники запасу в економіці - показники матеріальних або грошових залишків, які можна виміряти на певний момент часу. Слід відрізняти від показників потоку, які вимірюються як обсяг матеріалів або грошей за період часу.

Класифікація запасів
З погляду логістики запаси поділяють на товарні й виробничі:

Виробничі запаси — частина сукупних запасів, призначених для виробничого споживання.
До виробничих запасів відносять сировину, матеріали, що надійшли до споживачів, але ще не використані й не піддані переробці.
Товарні запаси — частина сукупних запасів, що перебуває на підприємствах-виробниках у вигляді готової продукції й у каналах сфери обігу (запаси у дорозі та запаси на підприємствах торгівлі).
Товарні запаси поділяють на запаси засобів виробництва й запаси предметів споживання.За функціями запаси підрозділяють на такі види[джерело?]:

поточні (циклічні) запаси, створюються протягом середньостатистичного виробничого періоду, або запаси обсягом в одну партію;
резервні (страхові, буферні) запаси — запаси для компенсації випадкових коливань попиту або пропозиції, а також спекулятивні запаси, створені на випадок очікуваних змін попиту або пропозиції;
автономні запаси, створені для здійснення діяльності в кожному зі сполучних пунктів процесу з відносною незалежністю один від одного.За місцем розміщення поділяють на такі види[джерело?]:

складські запаси — запаси розміщені на складах
перехідні (технологічні, транзитні) запаси: рухаються з однієї частини логістичної системи в іншу

Мета створення запасів
забезпечення й підтримка належного обслуговування клієнтів;
вирівнювання потоку товарів;
забезпечення захисту від невизначеності попиту та пропозиції;
розумне використання людей та устаткування;
можливість економії при закупівлі більшими партіями.

Методи управління запасами
За підходами до управління запаси поділяють на два види[джерело?]:

запаси незалежного попиту;
запаси залежного попиту.Для кожного з них розроблені алгоритми управління товарними запасами. Існує понад сімдесят описаних алгоритмів планування запасів. Кожен з них має багато видозмін[джерело?].

Для запасів незалежного попитуНайкраще підходять такі методи[джерело?]:
1. Прості системи:

однобункерна;
двобункерна;Система необов'язкового поповнення
2. Системи постійної (багаторазової) дії:
а) Моделі фіксованого розміру партії:

Економічний розмір замовлення;
Виробничий розмір замовлення;
Кількісних дисконтівб) Моделі фіксованого періоду
3. Системи одноразової дії (модель «продавця газет»)

Для запасів залежного попитуЗастосовують складніші в описанні, але простіші в дії моделі: «планування потреби в матеріалах» (англ. Material Requirements Planning, MRP) або «планування ресурсів виробництва» (англ. Manufacturing resource planning), зокрема, метод MRP II, а також модель «якраз вчасно» (англ. Just-in-Time, JIT).

Облік запасів
За міжнародними стандартами звітності запаси належать до оборотних активів. Порядок обліку запасів визначається МСБО 2 «Запаси».
Українське положення (стандарт) бухгалтерського обліку П(С)БО 9 «Запаси» визначає, що первісна оцінка запасів здійснюється за первісною вартістю (собівартістю).
На визначену дату запаси оцінюють за меншою з двох величин: або первісною вартістю або чистою вартістю реалізації.
При відпуску запасів у виробництво, з виробництва у продаж та іншому вибутті їх оцінка може здійснюється за одним з таких методів:

ідентифікованої собівартості відповідної одиниці запасів;
середньозваженої собівартості;
собівартості перших за часом надходження запасів (ФІФО);
нормативних затрат;
ціни продажу.Для всіх запасів, що мають однакове призначення та однакові умови використання, має застосовуватися тільки один із методів.
Вибраний метод зазначається в наказі про облікову політику.

Див. також
Аварійний запас
Запаси корисних копалин
Комерційні запаси — звіт про стан запасів у США
Маркетингова термінологія
Макроекономіка
Середньозважений метод обліку ТМЦ
Система національних рахунків (СНР)

Джерела
Посилання
ЗАПАСИ  //Фармацевтична енциклопедія
Гаджинский А. М. Логистика: Учебник для высших и средних специальных заведений. М.: «Маркетинг», 1999. — 228 с.
Линдерс М. Р. Управление снабжением и запасами. Логистика. — СПб.: Виктория-плюс, 2002. — 768 с.
Логистика: Учебное пособие для вузов / Под ред. Б. А. Аникина. — М.: ИНФРА-М, 1998. — 327 с.