Кон'юнктура (від пізньолат. conjunctura від conjungere – пов'язувати, з'єднувати) — сукупність певних умов, збіг обставин, стан речей, здатний впливати на вирішення, розв'язання якої-небудь справи, питання тощо. За С.Мочерним: "Кон'юнктура – найважливіші ознаки, риси, показники, які характеризують поточний і перспективний стан ринку, відображає економічну ситуацію, яка складається на ньому, характеризується рівнями попиту, пропозиції, динаміки цін."Біржова кон'юнктура — ринкова ситуація на біржі.Економічна кон'юнктура – сукупність умов, ознак, які характеризують становище в економіці країни (рух цін, розміри випуску продукції тощо).Кон'юнктура ринку – сукупність умов, які характеризують співвідношення попиту і пропозиції на певні товари й послуги. Кон'юктурою ринку прийнято вважати конкуренцію між учасниками ринку.

Див. також
Економічний цикл

Література
Серажим В. І. Кон'юнктура // Українська дипломатична енциклопедія : у 2-х т. / редкол.: Л. В. Губерський (голова) та ін. — К : Знання України, 2004. — Т. 1. — 760 с. — ISBN 966-316-039-X.

Посилання
Коньюнктура // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — 1960. — Т. 3, кн. VI : Літери Ком — Ле. — С. 715. — 1000 екз.
Кон'юнктура // Літературознавча енциклопедія : у 2 т. / авт.-уклад. Ю. І. Ковалів. — Київ : ВЦ «Академія», 2007. —  Т. 1 : А — Л. — С. 523.