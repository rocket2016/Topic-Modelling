Електро́н прові́дності — від'ємно заряджена квазічастинка в напівпровіднику, електронний стан
у зоні провідності.
Електрон провідності має багато спільних рис із вільним електроном. Проте він характеризується іншим законом дисперсії. Спін електрона провідності теж не обов'язково 1/2, хоча він завжди напівцілий, тобто електрон провідності є ферміоном.
Електрони провідності є збудженими станами в напівпровіднику. У власному напівпровіднику вони виникають у парі з дірками. У напівпровіднику n-типу електрони переходять у зону провідності з локалізованих на домішках станів.
Важливими характеристиками електрона провідності є його ефективна маса, рухливість, коефіцієнт дифузії.
Електрони провідності є одним із типів носіїв заряду в напівпровідниках і роблять значний внесок у їхню електропровідність чи теплопровідність.

Джерела
Ансельм А.И. (1978). Введение в физику полупроводников. Москва: Наука.