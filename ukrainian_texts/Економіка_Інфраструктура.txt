Інфраструкту́ра (від лат. infra — «нижче», «під» та лат. structura — «будівля», «розташування») — сукупність споруд, будівель, систем і служб, необхідних для функціонування галузей матеріального виробництва та забезпечення умов життєдіяльності суспільства.
Розрізняють виробничу (дороги, канали, порти, склади, системи зв'язку тощо) і соціальну (школи, лікарні, бібліотеки, театри, стадіони та ін.) інфраструктуру.
Іноді терміном «інфраструктура» позначають комплекс так званих інфраструктурних галузей господарства (транспорт, зв'язок, освіта, охорона здоров'я та ін.)Альтернативне визначення змісту.
Інфраструкту́ра (від лат. infra — «нижче», «під» та лат. structura — «будова», «будівля», «розташування», «споруда») — множина складових системи комунікації (споруд, будівель, служб, техніки і технологій) необхідних для забезпечення умов функціонування галузей життєдіяльності суспільства.

Приклад
Інфраструктура гірничих підприємств включає транспортні мережі, системи енерго- і водопостачання, склади: кріпильних матеріалів, ВР, реагентів, готової продукції, а також телефонні мережі та інше.
Інфраструктура ринку — установи, фірми, компанії всіх видів власності, що забезпечують взаємодію між об’єктами ринкових відносин. І. р. товарного включає підприємства оптової і роздрібної торгівлі, аукціони, ярмарки, товарні біржі, торговельні доми, посередницькі фірми, системи зв’язку, спеціальні державні органи регулювання ринку (антимонопольний комітет, інспекція з контролю за цінами та ін.). І. р. фінансового включає всю банківську систему, фондові біржі, валютні біржі, брокерські і страхові компанії, аудиторські фірми. І. р. праці включає біржі праці, державні системи обліку попиту на робочу силу, перепідготовку кадрів, регулювання міграції, дотації населенню і т. д. І. р. є частиною ринку послуг.

Див. також
Освітня інфрастуктура
Виробнича інфрастуктура
Інноваційна інфраструктура
Інноваційно-інвестиційна інфраструктура
Інформаційно-комунікаційна інфраструктура
Глобальна інформаційна інфраструктура
ГІС-інфраструктура
Інфраструктура фондового ринку
Соціальна інфраструктура
Транспортна інфраструктура
Інформаційна інфраструктура
Об'єкти критичної інфраструктури

Література
Мала гірнича енциклопедія : у 3 т. / за ред. В. С. Білецького. — Д. : Східний видавничий дім, 2004—2013.

Примітки
Посилання
ІНФРАСТРУКТУ́РА //ЕСУ