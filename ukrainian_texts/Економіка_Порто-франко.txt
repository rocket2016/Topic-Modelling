Вільний порт, порто-франко (італ. porto franco — порто-франко) — порт, що користується правом безмитного ввезення і вивозу товарів або має сприятливі митні правила.
«По́рто-фра́нко» не входить до складу митної території держави. Часто створюється при спорудженні нового порту з метою залучення вантажів і збільшення товарообігу.
Законом України «Про спеціальну (вільну) економічну зону „Порто-Франко“ на території Одеського морського торговельного порту» створено вільну економічну зону, в якій суб'єкти господарської діяльності мають пільговий режим оподатковування. Закон набув чинності у 2000 році і є чинним на період 25 років.
Вперше в Одесі така зона існувала у 1817—1858 роках. Крім Одеси у царській Росії «порто-франко» існував у Батумі (1878—1886) та Владивостоці (1861—1909).

Див. також
Франко (економіка)
Митна територія України

Джерела та література
Гончарук Т. Г. Порто-франко // Енциклопедія історії України : у 10 т. / редкол.: В. А. Смолій (голова) та ін. ; Інститут історії України НАН України. — К. : Наук. думка, 2011. — Т. 8 : Па — Прик. — С. 430. — 520 с. : іл. — ISBN 978-966-00-1142-7.

Посилання
Порто-франко // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2002. — Т. 4 : Н — П. — 720 с. — ISBN 966-7492-04-4.
Спеціальна економічна зона «порто-франко» // Митна енциклопедія : у 2 т. / І. Г. Бережнюк (відп. ред.) та ін.. — Хм. : ПП Мельник А. А., 2013. —  Т. 2 : М — Я. — С. 370. — 536 с. — ISBN 978-617-7094-10-3.
Верховна Рада України; Закон від 23.03.2000 № 1607-III