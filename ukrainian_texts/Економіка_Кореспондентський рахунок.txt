Кореспонде́нтський раху́нок — банківський рахунок, що відкривається одним банком іншому банку для здійснення міжбанківських переказів.
Банк-кореспондент – банк, що на підставі договору та у визначеному порядку відкриває в іншому банку кореспондентський рахунок.

Види
Основними видами кореспондентських рахунків є:

«Ностро» (від іт. nostro conto – «наш рахунок у Вас») – рахунок, відкритий банком у банку-кореспонденті для відображення взаємних розрахунків банків та їх клієнтів. Для банку, який має рахунок «ностро», він є активним, оскільки відображує розміщення коштів у формі банківського депозиту. Для іншого банку даний рахунок є пасивним, оскільки відображає залучені ресурси та називається рахунок «лоро».
«Лоро» (від іт. loro conto – «їх рахунок у нас») – рахунок, відкритий банком своєму банку-кореспонденту, на який зараховуються всі одержані або видані за його дорученням суми коштів. У банківському листуванні термін «лоро» також вживається по відношенню до кореспондентського рахунку третього банку, відкритого у банку-кореспонденті даної кредитної установи, а рахунок банку-кореспондента в даній кредитній установі називається «ностро».
«Востро» (від іт. vostro conto – «ваш рахунок») – рахунок, який банк веде за кордоном у місцевій валюті. Банк, який розмістив кошти на такому рахунку, буде посилатися на нього як на рахунок «ностро».Умови ведення кореспондетських рахунків передбачаються в договорах при встановленні кореспондентських відносин між банками.

Примітки
Посилання
Кореспондентський рахунок // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2001. — Т. 3 : К — М. — 792 с. — ISBN 966-7492-03-6.
http://zakon.nau.ua/doc/?uid=1078.5816.0[недоступне посилання з липень 2019]
Кореспондентський рахунок // Банківська енциклопедія
Рахунок ЛОРО // Банківська енциклопедія