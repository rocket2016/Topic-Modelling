Ресентимент (фр. ressentiment /rəsɑtimɑ/ «обурення, злопам'ятність, озлоблення») — почуття ворожості до того, що суб'єкт вважає причиною своїх невдач («ворога»), безсила заздрість, «важка свідомість марності спроб підвищити свій статус в житті або в суспільстві»[неавторитетне джерело]. Відчуття слабкості або неповноцінності, а також заздрості по відношенню до «ворога» приводить до формування системи цінностей, яка заперечує систему цінностей «ворога». Суб'єкт створює образ «ворога», щоб позбутися почуття провини за власні невдачі.
Поняття ресентимента вперше було введено німецьким філософом Ф. Ніцше в його роботі «До генеалогії моралі». За думкою цього філософа, ресентимент є визначальною характеристикою моралі рабів, яка протистоїть моралі панів. Ресентимент, за Ніцше, діяльно проявляє себе в «повстанні рабів»: «Повстання рабів у моралі починається з того, що ressentiment сам стає творчим та породжує цінності…», — цими словами, власне, і вводиться поняття ресентименту.
Ресентимент є більш складним поняттям, ніж заздрість або ворожість. Феномен ресентименту полягає в сублімації почуття неповноцінності в особливу систему моралі.

Джерела
Фрідріх Ніцше. Генеалогія моралі. — укр. видання див напр. в кн.: Фрідріх Ніцше. По той бік добра і зла. Генеалогія моралі. (пер. з нім. А.Онишко). — видавництво «Літопис», 2002. — 320 стор. ISBN 966-7007-64-1

Примітки
Посилання
Злопам'ятливість // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — Буенос-Айрес, 1959. — Т. 2, кн. 4 : Літери Ж — Й. — С. 500. — 1000 екз.
Ресентимент // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — Буенос-Айрес, 1963. — Т. 6, кн. XII : Літери По — Риз. — С. 1582-1583. — 1000 екз.
Ресентимент: тематичний покажчик
А.Гольдфарб. Ресентимент — синдром ущербной агрессивности(рос.)