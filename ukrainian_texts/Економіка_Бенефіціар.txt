Бенефіціар — одержувач визначених вигод, що виникають у результаті реалізації проекту.
Бенефіціар (від фр. benefice — прибуток, користь) — особа, що отримує прибуток від своєї власності, яку передано в довірче користування другій особі, юридичній чи фізичній (оренда, винайм), або від використання власності третіми особами (наприклад, коли акціонер передає акції в користування брокеру, з метою отримання максимального прибутку (дивіденда). Бенефіціаром є також особа, на користь якої банк-емітент відкриває документарний акредитив.

Різновиди
Зазвичай бенефіціаром є експортер, продавець товарів чи послуг, які є предметом міжнародної угоди купівлі-продажу.
Бенефіціар — набувач благодійної допомоги (фізична особа, неприбуткова організація або територіальна громада), що одержує допомогу від одного чи кількох благодійників.Бенефіціарами благодійних організацій можуть бути також будь-які юридичні особи, що одержують допомогу.

Див. також
Бенефіціарний власник
Ухилення від сплати податків
Відмивання грошей

Примітки
Посилання
Бенефіціар  // Банківська енциклопедія
Отримувач (одержувач) // Банківська енциклопедія
М. В. Венецька. Бенефіціарій // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 1998. — Т. 1 : А — Г. — 672 с. — ISBN 966-7492-00-X.