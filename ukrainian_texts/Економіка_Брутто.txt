Брýтто — 1) валовий дохід без вирахування витрат; 2) маса товару з упаковкою.
Валовий (рос. валовый, англ. gross; нім. Brutto) — не розділений на складові частини, загальний. Наприклад, валовий видобуток, валова виїмка (виймання), валовий прибуток, валова продукція, валовий внутрішній продукт (ВВП), валовий дохід, валовий національний продукт тощо.
Приклади:

Валова продукція — частина валового продукту, одержаного на підприємстві або галузі промисловості за певний період (частіше всього — за рік), виражена в оптових цінах.
Валовий внутрішній продукт (ВВП) — показник статистики національного доходу, що виражає сукупну вартість кінцевих товарів та послуг, які виготовлені (одержані) в країні, в ринкових цінах. ВВП — це сукупність предметів та послуг, які використовують протягом року на споживання і накопичення.
Валовий національний продукт (ВНП) — показник статистики національного доходу, що виражає сукупну вартість товарів та послуг в ринкових цінах. На відміну від ВВП включає суму чистих доходів з-за кордону.
Валовий прибуток — частина валового доходу підприємства, яка залишається в нього після вирахування всіх витрат.
Валова цінність руди — цінність руди, яка обчислюється на основі оптових цін за сумою всіх корисних компонентів, які можуть бути використані у господарстві.

Див. також
Нетто

Література
Мала гірнича енциклопедія : у 3 т. / за ред. В. С. Білецького. — Д. : Східний видавничий дім, 2004—2013.