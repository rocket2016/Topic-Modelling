Фінансова безпека — захищеність фінансових інтересів суб'єктів господарювання на усіх рівнях фінансових відносин; забезпеченість домашніх господарств, підприємств, організацій і установ, регіонів, галузей, секторів економіки держави фінансовими ресурсами, здатність фінансової системи забезпечити ефективне функціонування економічної системи та стале економічне зростання. 
Головна мета фінансової безпеки підприємства полягає в тім, щоб гарантувати його стабільне та максимально ефективне функціонування тепер і високий потенціал розвитку в майбутньому.
До основних функціональних цілей фінансової безпеки належать: 

забезпечення високої фінансової ефективності роботи;
підтримка фінансової стійкості та незалежності підприємства;
досягнення високої конкурентноздатності;
забезпечення високої ліквідності активів;
підтримка належного рівня ділової активності;
забезпечення захисту інформаційного поля і комерційної таємниці;
ефективна організація безпеки капіталу та майна підприємства, а також його комерційних інтересів.

Джерела
http://www.expert-ua.info/document/archivepa/law5xwqoi/index.htm

Література
Фінансова безпека України в умовах глобалізації : монографія / О. М. Підхомний; Львів. нац. ун-т ім. І. Франка. - Львів : Сполом, 2012. - 356 c. - Бібліогр.: с. 329-356.
Фінансова безпека України: інструменти і стратегії формування : монографія / О. М. Підхомний; Львів. нац. ун-т ім. І. Франка. - Львів : ЛНУ ім. І. Франка, 2014. - 319 c. - Бібліогр.: с. 299-319.