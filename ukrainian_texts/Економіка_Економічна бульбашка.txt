Економічна бульбашка (інколи спекулятивна бульбашка, ринкова бульбашка, бульбашка, фінансова бульбашка, або спекулятивна манія) — торгівля у великих обсягах за цінами, які значно розходяться зі справжньою ціною на товар. (іншими словами: торгівля продуктами або активами за завищеними цінами.)
Хоча деякі економісти заперечують існування бульбашок,  встановлення причин появи економічних бульбашок залишається проблемою для тих, хто вважає можливим істотне відхилення ціни на товар від його справжньої ціни.
Хоча було запропоновано багато пояснень, нещодавно було показано, що бульбашки з'являються навіть за умови відсутності невизначеності,  спекуляцій,  або обмежень раціональності. Було також запропоновано пояснення, що бульбашки можуть бути спричинені процесами цінової координації або появи нових соціальних норм. Оскільки часто важко визначити справжню ціну на реальному ринку, виявлення бульбашок часто відбувається в ретроспективі, після раптового падіння цін. Таке падіння відоме як лускання або здуття бульбашки. Фази піднесення та стискання бульбашки є прикладами позитивного зворотного зв'язку, на відміну від негативних механізмів зворотного зв'язку, які визначають рівноважну ціну за нормальних умов на ринку. Ціни в економічній бульбашці можуть змінюватись нерівномірно, їх неможливо передбачити на основі лише попиту та пропозиції.

Посилання
Дивіться також
Гарячі гроші
Економічний цикл
Велика депресія
Фінансова піраміда

Приклади
Тюльпаноманія