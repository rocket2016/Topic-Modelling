Закон зменшення доходності — в разі коли для виробництва використовується кілька ресурсів і один з них обмежений, то після досягнення певного оптимального співвідношення між цими ресурсами подальше збільшення використання інших ресурсів окрім обмеженого призводить до зменшення віддачі на кожну додаткову одиницю ресурсів. Згідно з цим економічним законом ефективне використання будь якого обмеженого ресурсу можливе лише до певного рівня. Оскільки практично завжди якийсь ресурс обмежений то відповідно будь яке виробництво за тих самих умов не має сенсу збільшувати понад певний рівень.
Класичним прикладом закону зменшення доходності є використання добрив у сільському господарстві, бо очевидно що якщо використання тони добрив збільшило урожай на полі на 100% то використання 10 тон добрив не призведеде до збільшення урожайності на 1000% і кожна наступна тона добрив буде давати меншу прибавку врожаю. Іншим наочним прикладом є риболовля — якщо збільшити розмір наживки втричі, то риби не буде ловитися втричі більше.