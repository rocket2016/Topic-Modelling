Антинейтро́н —  електрично нейтральна елементарна частинка, маса якої дорівнює масі нейтрона (1838 електронних мас), античастинка нейтрона. 
Позначається 
  
    
      
        
          
            
              n
              ¯
            
          
        
      
    
    {\displaystyle {\bar {n}}}
  . 
Спін антинейтрона, як і спін нейтрона, дорівнює 1/2, магнетний момент  (+1,9131 ядерного магнетона) такий же, як і в нейтрона. На відміну від нейтрона, напрями спіну і магнітного моменту антинейтрона однакові, а не протилежні. 
Антинейтрони здатні до анігіляції з нуклонами, при якій може виділятись енергія, що дорівнює енергії спокою антинейтрона і нуклона, або виділятися π- і частково К-мезони. Існування антинейтрона було передбачено теоретично, виявлено експериментально в 1956 (О. Піччоні, США).

Література
Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. — 2-ге вид. — К. : Головна редакція УРЕ, 1974–1985.