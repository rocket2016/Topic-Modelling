Ва́ту (знак: Vt; код: VUV) — національна валюта Республіки Вануату (в перекладі з мови біслама — «камінь»). На відміну від інших валют не має складових частин.

Історія
1980 року англо-французький кондомініум Нові Гебриди став незалежною державою Вануату. 16 грудня 1980 міністром фінансів Вануату було оголошено про початок грошової реформи, результатом якої стало перейменування 1 січня 1981 новогебридського франка у вату. У лютому 1981 року почалися розробки дизайну нової національної валюти, яка повинна була замінити новогебридський франк і австралійський долар. Випуском вату зайнявся Банк Індокитаю (фр. Banque de l'Indochine), емісійний банк, заснований в Парижі в 1875 році. Нова валюта була випущена вже 22 березня 1982 року, а з 1 квітня 1983 новогебридський франк і австралійський долар перестали бути законним платіжним засобом на території Вануату.

Монети та банкноти
У обігу знаходяться монети номіналом:  5, 10, 20, 50 і 100 вату, та  банкноти номіналом: в  200, 500, 1000 , 5000 та 10000 вату.
Всі монетні вату різні за розмірами – починаючи від 7 мм 1 вануатського вату до великих 65 мм 100 вату. Виготовляють цю валюту з міді, нікелю та латуні, а також із різних за концентрацією сплавів.У 1982 році Центральним банком Вануату спочатку був випущені купюри номіналом 100, 500 і 1000 вату. У 1989 році була введена нова банкнота 5000 вату, а з 1993 року випуском грошей став займатися Резервний банк: були випущені нові банкноти 500 і 1000 вату. Купюра 200 вату була введена в 1995 році.
Всі вануатські вату різні за розмірами. Кольорова гама банкнот приблизно однакова, переважають синій, фіолетовий, коричневий – в банкнотах з 200 до 1000 та чорний і зелений кольори – в банкнотах номіналом 2000 і вище.
На аверсі вату зображено національний гімн та герб держави, на реверсі – сцени із повсякденного життя вануатців – прості люди в різних позах, стада корів, церемоніальні маски тощо – все у вигляді колажів на національну тематику.
Водяним знаком на всіх банкнотах виступає малюнок бородатого чоловіка в традиційному вануатському головному уборі.
Особливістю фінансової системи цієї держави є високі податкові пільги а також низькі податки на прибуток, тобто загалом держава є офшорним центром, де працюють багато відповідних компаній. Якщо підрахувати джерела доходів бюджету Вануату, то прибутки від офшорних компаній тут складатимуть приблизно третину.
Випуском монет і банкнот займається Резервний банк Вануату.


== Примітки ==