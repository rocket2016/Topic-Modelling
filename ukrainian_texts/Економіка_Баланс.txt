Балáнс, або баля́нс —
1. Система показників, які характеризують кількісне співвідношення елементів, сторін будь-якої діяльності:

Баланс бухгалтерський — основний звітний документ, що відображає фінансово-майновий стан підприємства на певну дату: його активи, зобов'язання і власний капітал.
баланс торговий
баланс платіжний2. Рівновага, урівноваження. Рівність між кількістю речовини (в одиницях маси), що надходить на яку-небудь технологічну або ін. операцію та сумарною її кількістю, яка виходить з неї, наприклад, з продуктами розділення, переробки, збагачення:
Go = G1+G2+…+Gi
або у відсотках:
100 = x1+x2+…+xi.
3. Урівноважуючий пристрій в механічних системах, наприклад, для урівноваження обертових мас у приводах.

Міжгалузевий баланс
Баланс міжгалузевий (англ. balancesheet subtrade; нім. Bilanz unter Industriezweig) — система показників, які характеризують виробництво та розподіл суспільного продукту в галузевому розрізі, міжгалузеві виробничі зв'язки, використання матеріальних і трудових ресурсів, створення і розподіл національного доходу.
Баланс міжгалузевий є математичною моделлю господарства, яку описують системою матеріальних рівнянь, що характеризують виробництво і розподіл продукції:
X = AX + Y,
де Х — вектор валового випуску,
Y — вектор кінцевого випуску,
А — матриця коефіцієнт прямих витрат.
На основі моделі міжгалузевого балансу можна знаходити збалансовані обсяги виробництва по всіх галузях господарства, а також коефіцієнт повних затрат. Повна система балансу міжгалузевого об'єднує матеріальні баланси, баланс трудових ресурсів, баланс національного доходу, баланс всього суспільного продукту, фінансовий баланс грошових доходів та витрат.

Див. також
Ліквідаційний балансБаланс газового покладу матеріальнийБаланс енергії у видобувній свердловиніБаланс корисних компонентівБаланс нафти (газу)Баланс паливнийБаланс підземних вод

Література
Мала гірнича енциклопедія : у 3 т. / за ред. В. С. Білецького. — Д. : Східний видавничий дім, 2004—2013.

Посилання
БАЛАНС  Фармацевтична енциклопедія


== Примітки ==