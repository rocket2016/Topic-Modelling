Додана вартість (Value Added) — різниця між вартістю продукції, що випускає підприємство, та вартістю засобів виробництва.
Додана вартість - це вартість, яка додається в процесі виробництва товарів до вартості сировини, матеріалів, палива на кожній стадії руху товарів від виробника до споживача. 
ДВ = Вр - Впс, де
ДВ - додана вартість,
Вр - виручка від реалізації товарів, робіт, послуг,
Впс - витрати на придбання сировини.

Додана вартість у мікроекономіці
Додана вартість - вартість, яку фірма додала до закупленої сировини та матеріалів своїми факторами виробництва. Додана вартість - це чистий внесок фірми у створення товару. Додана вартість фірми складається з компонентів, які відповідають поділу економічних ресурсів на чотири види: 

Природні (земля)
Капітал (капітальні блага)
Праця (здібності до праці)
Підприємницькі здібностіСкладові доданої вартості відповідно до чотриьох економічних ресурсів:

Рента, оренда (внесок природних ресурсів, "землі")
Амортизація (оцінка спожитого капіталу у процес створення продукції)
Заробітна плата (внесок робочої сили)
Прибуток (оцінка внесу підприємницького фактору).

Додана вартість у макроекономіці
В макроекономіці розглядають валову додану вартість - сукупність усієї доданої вартості, створеною економікою за період.
ВВП = Валова додана вартість + Непрямі податки.
ВВП, розрахований виробничим методом, є валовою доданою вартістю плюс непрямі податки.

Чиста додана вартість
Чиста додана вартість - додана вартість без урахування внеску капіталу - амортизації:
Чиста додана вартість = Додана вартість - Амортизація.

Додана вартість і чиста продукція
У радянській економічній традиції використовувалося поняття "чиста продукція", яке близько відповідає поняттю "чиста додана вартість". Чиста продукція - показник, який характрезує обсяг виробництва на підприємстві, який не враховує спожитих у процесі виробництва сировини, матеріалів, а також спожитого капіталу (амортизації).

Додана і додаткова вартість
Додану вартість (Value Added) слід відрізняти від додаткової вартості (Surplus Value). Додаткова вартість - марксистський термін, який означає вартість, створену додатковою працею, тобто працею, результати якої капіталіст привласнює собі в результаті експлуатації найманого працівника. Додаткова вартість згідно марксистської концепції дорівнює прибутку, який привласнює власник капіталу.

Податок на додану вартість (ПДВ)
Додана вартість підприємства є основою (базою) для розрахунку величини податку на додану вартість (Value Added Tax - VAT).

Економічна додана вартість
Економічна додана вартість (Economic Value Added - EVA) - показник з фінансового менеджменту, який представляє залишковий прибуток, що залишається після вирахування вартості всього капіталу (у т.ч. власного), тоді як бухгалтерський прибуток визначається без вирахування вартості власного капіталу. Система EVA, яка є зареєстрованою торговою маркою компанії Stern Stewart and Company, була запроваджена для мотивації менеджерів до створення вартості компанії.
EVA - це один з найбільш популярних та часто використовуваних варіантів в рамках теорії оцінки доданої вартості. Іншими варіаціями є ринкова додана вартість (Market Value Added, MBA), акціонерна додана вартість (Shareholders Value Added, SVA), загальна додана вартість (Total Value Added, TVA).

Див. також
Value-added reseller
Агропромисловий ланцюжок вартостіВаловий внутрішній продукт - ВВП
Валова додана вартість
Додаткова вартість
Модель економічного кругообігу (модель кругових потоків)
Національний дохід - НД
Система національних рахунків
Чиста продукція

Посилання
Додана вартість //Словник фінансово-правових термінів / за заг. ред. д. ю.н., проф. Л. К. Воронової. – 2-е вид., переробл. і доповн. – К.: Алерта, 2011– 558 с.