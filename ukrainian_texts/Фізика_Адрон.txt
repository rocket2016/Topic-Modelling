Адрони (від дав.-гр. ἁδρός «великий; масивний») — клас елементарних частинок, до якого належать лише частинки, що беруть участь у сильних взаємодіях. Як правило, беруть участь і в інших взаємодіях — електромагнітних і слабких. Згідно з сучасною теорією (див. Квантова хромодинаміка) мезони складаються з кварків та антикварків, а баріони - із трьох кварків, тобто адрони не є елементарними у первісному значенні цього слова, однак за традицією їх продовжують називати елементарними частинками.
Як і інші елементарні частинки, адрони характеризуються квантовими числами: масою, електричним зарядом, спіном, парністю тощо. Крім цього адрони характеризуються ароматовими квантовими числами: дивністю, чарівністю та красою.
Адрони — найчисленніша група елементарних частинок — їх нараховується близько 400.
За значенням спіну адрони поділяють на дві великі групи:

Баріони мають напівцілий спін, тобто є ферміонами. Баріони характеризуються адитивним квантовим числом — баріонним зарядом 
  
    
      
        B
      
    
    {\displaystyle B}
  . У баріонів 
  
    
      
        B
        =
        1
      
    
    {\displaystyle B=1}
  , у антибаріонів 
  
    
      
        B
        =
        −
        1
      
    
    {\displaystyle B=-1}
  . Баріонами є, наприклад, складові атомного ядра — протони та нейтрони.
Мезони мають цілий спін, тобто є бозонами. Баріонний заряд у мезонів відсутній: 
  
    
      
        B
        =
        0
      
    
    {\displaystyle B=0}
  . До мезонів належать піони, каони тощо.Розрізняють стабільні (точніше, мета-стабільні) адрони з середніми часом життя Т > 10−23 с і резонанси, часи життя яких Т ~ 10−24 — 10−23 с. Всі адрони, за винятком протона, є нестабільними частинками, тобто вони розпадаються на інші частинки.
Згідно з кварковою моделлю, мезони складаються з кварка та антикварка, а баріони — з трьох кварків (антибаріони, відповідно, — з трьох антикварків). Адрони, які не вписуються у цю схему, називають екзотичними.
До екзотичних адронів належать:

глюболи,
тетракварки,
пентакварки тощо.На сьогодні існування екзотичних адронів не є встановленим фактом. Ведуться інтенсивні експериментальні пошуки таких частинок. Серед теоретиків йдуть дискусії щодо екзотичності деяких відомих мезонів.

Посилання
Адрони // ВУЕ
Ю. А. Ніцук. Ядерна фізика. Навчальний посібник для студентів фізичних факультетів університетів. Одеса, 2008 (укр.)
Елементарні частинки. Лекції (укр.)[недоступне посилання з травень 2019]
Физика ядра и элементарных частиц (рос.)
Фізична енциклопедія (рос.)