Дійсне зображення — зображення в оптичній системі, при якому світлові промені справді перетинаються. Дійсне зображення протиставляється уявному зображенню, при якому перетинаються тільки продовження світлових променів. Дійсні зображення утворюються збірними лінзами й увігнутими дзеркалами. 
Хоча оком людини дійсні та уявні зображення сприймаються однаково, при формуванні дійсного зображення перетин променів реальний, і ці реальні промені можуть подіяти, наприклад, на фотоплівку, викликавши в ній хімічні перетворення, або ж бути зафіксовані фотоелементом.

Література
Романюк М. О., Крочук А. С., Пашук І. П. Оптика. — Л. : ЛНУ ім. Івана Франка, 2012. — 564 с.