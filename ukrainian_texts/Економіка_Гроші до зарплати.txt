Гроші до зарплати  (також відомі як позика до зарплати, короткостроковий кредит, мікрокредит, мікропозики, онлайн-кредитування)— короткострокова позика, один з видів споживчого кредиту, що надається особам, які не мають доступу до традиційного банкінгу, для покриття поточних витрат. Слід відрізняти від мікрокредитування, яке призначене для фінансування підприємницької діяльності осіб.

Процес позики
Зазвичай позичальник звертається до мікрофінансової установи онлайн або фізично, фінансова установа приймає рішення протягом години та надає позику готівкою або на картку. Після отримання зарплати позичальник або сам повертає готівку, або гроші автоматично списуються з картки.

Онлайн
Онлайн-позика — спосіб отримання грошей в борг у готівковій або безготівковій формі на банківську картку. Позичальник заповнює анкету на веб-ресурсі фінансової компанії (мікрофінансова організація), яка в автоматичному режимі перевіряє дані та протягом години повідомляє про рішення видачі позики. Повернення коштів відбувається через списання з платіжної картки позичальника. Позики видаються на короткий термін до 30 днів.

Мікрофінансові організації
Мікрофінансові організації, що займаються видачею грошей до зарплати, визначають їх як «швидкі високотехнологічні короткострокові беззаставні позики».

В Україні
В законодавстві
В Україні короткострокова позика, що надається для поточних витрат фізичним особам, називається споживчим кредитуванням.
Закон України «Про споживче кредитування», прийнятий у 2016, не виділяє ультракороткострокові кредити на поточні витрати від покупки товару у розстрочку.

Мікрофінансові організації
Станом на жовтень 2019 в Україні діяло близько 2000 небанківських установ, з них — близько 1000 фінансових компаній, більше 50 з яких надають споживчі позики, більшість з яких видають їх онлайн. Ліцензії надає Нацкомфінпослуг.
Мікрофінансові організації не мають окремої категорії і входять до загальної категорії фінансових компаній, але можна визначити такі особливості:

націленість на фізичних осіб у скрутному фінансовому становищі, безробітнім, тим, що мають прострочені банківськи кредити
здебільшого відсутність офісу (кредитування онлайн)
автоматичне прийняття рішення про надання позики
здебільшого відсутність перевірки позичальника, ігнорування кредитної історії
короткий строк кредитування (до 30-45 днів)
щоденне нарахування відсотків (1-2 відсотка на день, 400—700 відсотків на рік)
маленька сума (5-10 тисяч гривень)Відрізняються від ломбардів тим, що не потребують фізичного відвідування та передачі предмету застави.

Див. також
Moneyveo


== Примітки ==