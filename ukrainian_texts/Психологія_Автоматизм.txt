Автомат́изм (грец. αύτόματος — самодіючий, саморухомий) — мимовільні, неусвідомлювані компоненти свідомої діяльності людини. У психології розрізняють: 

автоматизм первинний, природжений — інстинкт;
автоматизм вторинний, набутий життєвим досвідом —  навички і звички.Людина здатна свідомо контролювати свої автоматичні і автоматизовані рухи та дії, гальмуючи їх, відповідно спрямовуючи або переносячи в інші види діяльності й поведінки. Питання автоматизму відіграють важливу роль у справі політехнічного та виробничого навчання.

Дослідження
Фізіологічна природа автоматизму як рефлекторного явища розкрита в працях І. М. Сєченова, В. М. Бехтерєва та І. П. Павлова. В Україні над проблемою автоматизму працювали В. П. Протопопов, Д. Ф. Ніколенко, Д. Г. Елькін, В. В. Містюк, М. Ю. Малков та ін.

Джерела
Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. — 2-ге вид. — К. : Головна редакція УРЕ, 1974–1985.

Посилання
Автоматизм у психології // ВУЕ