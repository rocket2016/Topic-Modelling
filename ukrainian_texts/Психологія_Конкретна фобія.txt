Конкре́тна фо́бія (англ. Specific phobia) — це загальний термін для позначення будь-якого виду групи тривожних неврозів, пов'язаного з необґрунтованим або ірраціональним страхом, що виявляється при впливі з конкретними об'єктами або ситуаціями. У результаті, людина, що страждає від цих фобій, уникає даних об'єктів і ситуацій, прямого контакту з ними, у важких випадках також будь-якого їх згадування чи зображення.
Страх або тривога, які зазвичай призводять до панічної атаки, можуть бути викликані або зустріччю або страхом перед конкретним об'єктом або ситуацією, або очікуванням цієї зустрічі. Здебільшого дорослі усвідомлюють фобії такого роду, проте свою тривогу та ухильну поведінку, як правило, важко контролюють, що може значно погіршити повсякденне життя та навіть фізичне здоров'я людини. Фобії на початку дитинства (з віком зазвичай проходять) можуть бути наслідком природженої тривожності або травматичного досвіду.

Посилання
Конкретні фобії (англ.)