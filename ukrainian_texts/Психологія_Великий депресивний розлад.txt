Великий депреси́вний ро́злад (ВДР, кліні́чна депре́сія, велика депресія, уніполярна депресія, уніполярний розлад) — на відміну від звичайної депресії, під якою розуміють практично будь-який поганий або пригнічений, тужний настрій, ВДР є цілим комплексом симптомів — клінічним синдромом. Навіть більше, ВДР може взагалі не супроводжуватися поганим настроєм, пригніченістю чи тугою — так звана депресія без депресії, чи маскована депресія, соматизована депресія.
Якщо описані нижче симптоми тривають понад два тижні та починають заважати нормальній життєдіяльності, роботі чи навчанню, соціальному функціонуванню, то це привід запідозрити ВДР або депресивний синдром (н-д, пов'язаний із біполярним афективним розладом).

Поширеність і причини
За даними соціологічних досліджень, не менше 16 % населення зазнають станів, які потрапляють під діягностичні критерії МКХ-10 для ВДР хоча б раз у житті. Проте менше половини з цих людей звертається за лікарською та/чи психологічною допомогою та отримало офіційний діагноз.
«Велика» депресія — сьогодні основна причина тимчасової непрацездатності у США та решті країн і, ймовірно, стане другою за ліком причиною тимчасової непрацездатності у світі до 2020 року, згідно з даними ВООЗ.[джерело?]У жінок ВДР спостерігають майже вдвічі частіше, хоча цей дисбаланс в останні роки зменшується.
Також з підвищеною частотою «велика депресія» зустрічається серед гомосексуалів обох статей (більше ніж удвічі частіше, ніж у середньому в популяції) і в осіб з порушеннями ґендерної ідентичності — трансґендерів і транссексуалів (депресія — взагалі практично обов'язковий супутник ґендерної дисфорії).[джерело?]

Симптоми
Найважливішими діягностичними ознаками є:

зниження уваги та здатності зосереджуватись, нерішучість
зниження самооцінки та впевненості в собі
ідеї винуватості та самозневаги
похмуре песимістичне бачення майбутнього
ідеї чи дії, що призводять до самопошкодження чи суїциду
порушений сон
знижений апетит

Етіологія
Кілька наукових досліджень знайшли статистичний зв'язок між депресією і деякими сільськогосподарськими пестицидами, див. наукові статті («Scientific articles») в [1].

Див. також
Депресія (психологія)
Антидепресанти
Мала депресія
Навчена безпорадність
Психоаналіз
Психологічна допомога

Посилання
Клінічна депресія (англ.)