Ана́рхія виробни́цтва — хаотичність, безплановість суспільного виробництва, характерна особливість капіталістичного господарства. 
Анархія виробництва зумовлена приватною власністю на засоби виробництва, суперечністю між суспільним характером виробн. і приватно-капіталістич. формою привласнення. В капіталістич. суспільстві приватні власники засобів виробн. господарюють винятково з метою одержання прибутків, відокремлено один від одного і конкуруючи між собою, без будь-якого загального плану і попереднього врахування потреб суспільства. Виробництво й обмін товарів, розподіл суспільної праці між галузями виробн. здійснюються диспропорціонально під тиском конкуренції і впливом коливань цін на ринку. Хаотичність виробництва і обміну викликає великі втрати в усіх сферах господарства. Анархія виробництва найяскравіше виявляється в кризах надвиробництва (див. економічні кризи).

Література
Маркс К. Капітал, т. 1. К., 1954 [відділ 3 — 5];
Енгельс Ф. Анти-Дюрінг. К., 1953 [відділ 3, розділ 2];