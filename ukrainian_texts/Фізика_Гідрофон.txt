Гідрофон (дав.-гр. ὕδωρ — «вода» і φωνή — «звук») — спеціалізований мікрофон, призначений для використання під водою. Застосовується в гідроакустиці для прослуховування підводних сигналів і шумів, у вимірювальних цілях, а також як складові елементи направлених приймальних гідроакустичних антен.
Більшість сучасних гідрофонів працюють на основі п'єзоефекту, існують також магнітострикційні гідрофони, і гідрофони, що працюють як звичайний мікрофон (з додатковою ізоляцією мембрани від безпосереднього контакту з водою).

Застосування
Вимірювання звуку, що поширюється у воді;
Дослідження процесів кавітації;
Лабораторні і заводські вимірювання звуку в рідкому і газовому середовищах;
Вимірювання шуму у вологих і забруднених середовищах.

Див. також
Гідролокатор
Зв'язок з підводними човнами