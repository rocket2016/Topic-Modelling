Принцип далекодії (лат. actio in distans) - фізичний принцип класичної механіки, згідно з яким дія одного тіла на інше передається безпосередньо, без затрат часу і без будь-якого посередника. 
Згідно з принципом далекодії, наприклад, сила гравітаційного притягання між тілами змінюється одразу ж, як лише змінюється віддаль між тілами. 
Теорія відносності заперечує принцип далекодії, встановлюючи граничну швидкість розповсюдження будь-якого сигналу - швидкість світла в порожнечі. Альтернативний принцип - принцип близькодії вимагає існування певного посередника для передачі дії від одного тіла до іншого. У випадку електромагнітної взаємодії такими посередниками є фотони, гравітаційного - гравітони тощо.

Література
О. Кравченко. Далекодії та близькодії (короткодії) концепції // Філософський енциклопедичний словник / В. І. Шинкарук (гол. редкол.) та ін. — Київ : Інститут філософії імені Григорія Сковороди НАН України : Абрис, 2002. — 742 с. — 1000 екз. — ББК 87я2. — ISBN 966-531-128-X.