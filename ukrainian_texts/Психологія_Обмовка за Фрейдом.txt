Обмовка за Фрейдом — обмовка, здійснена внаслідок втручання несвідомого приглушеного бажання. Явище було описано   Зигмундом Фрейдом в дослідженні «Психопатологія повсякденного життя» (1901). Разом з незначними несвідомими одруками й машинальними діями охоплюється терміном парапраксис.Фрейд припускав, що на вигляд незначні і безглузді помилкові дії насправді є наслідками реалізації несвідомих бажань.
Фрейд розділяв помилкові дії на чотири групи:

обмовки,  одруки, мондеґріни;
забування (забування імен, чужих слів, своїх намірів, вражень);
«затирання» і «заховування» речей;
«помилкові» дії.Незважаючи на зовнішню безглуздість і невинність, Фрейд заперечував тривіальність таких дій, розглядаючи їх як значиме в психологічному плані явище — зовнішній прояв недозволених  підсвідомих конфліктів і витіснених бажань. Як і в сновидіннях, Фрейд бачив в парапраксисах потенційну «дорогу» до таємниць  несвідомого.Не всі помилкові дії легко зрозуміти, проте в ході аналітичної роботи з пацієнтом іноді вдається зробити припущення про те, який насправді зміст його, навіть найзаплутаніших, помилкових дій. А помилкові дії пацієнта (наприклад, забування часу сеансу або оплати лікування) дозволяють аналітику і пацієнту отримати важливі відомості про  опір і  трансфе́р.

Примітки
Див. також
Одруки і мондеґріни
Психолінгвістика