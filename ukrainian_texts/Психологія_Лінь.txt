Лінь, лінощі, лінивство (також лінивість) — це відсутність мотивацій для вчинків, активної поведінки. Відсутність чи нестача працелюбства, віддавання переваги необтяжливому дозвіллю над трудовою діяльністю.
Традиційно розцінюється як вада, оскільки вважається, що лінивий індивідуум є нахлібником суспільства. В той же час, в умовах інтенсивної праці, під «лінню» часто розуміють природну потребу у відпочинку, у відновленні витраченої енергії, що є цілком виправданим.
Інше визначення лінивства — «потреба в заощадженні енергії». Лінь — прагнення людини відмовитися від подолання труднощів, вперте небажання здійснювати вольове зусилля.
Біолог-еволюціоніст Джон Медіна заявляє, що лінь пов'язана з нашою генетикою. І розглядає лінь як природний механізм регуляції активності на зразок будильника. Цей "будильник" складає розклад відпочинку і активності і посилає нам сигнали. А сама програма будильника закладена в генах.Лінь в медицині — це наслідки стресу та ознака прихованої депресії. Особливо важливо для батьків розпізнати прояви лінощів у дітей. Це може бути початком якоїсь хвороби, її першою ознакою.
Людину, яка лінується, називають «лінюх», «ледар», «ледащо» тощо.

Див. також
Прокрастінація
Перфекціонізм
Сибарит

Посилання
Лінивство, лінощі // Українська мала енциклопедія : 16 кн. : у 8 т. / проф. Є. Онацький. — Буенос-Айрес, 1960. — Т. 4, кн. VII : Літери Ле — Ме. — С. 847-848. — 1000 екз.
Оспалість // Українська мала енциклопедія : 16 кн. : у 8 т. / проф. Є. Онацький. — Буенос-Айрес, 1962. — Т. 5, кн. X : Літери Ол — Пер. — С. 1253. — 1000 екз.Легкий спосіб боротьби з лінню


== Примітки ==