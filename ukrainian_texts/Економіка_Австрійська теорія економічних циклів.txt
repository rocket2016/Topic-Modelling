Австрійська теорія економічних циклів — теорія, що пояснює економічні цикли на думку Австрійської школи. Відповідно до теорії, економічні цикли є безпосереднім наслідком неефективних та деструктивних політик центрального банку, які призводять до тривалого заниження відсоткових ставок, що сприяє видачі у надмірних обсягах кредитів, виникненню спекулятивних економічних бульбашок, та зменшенню заощаджень.

Основні принципи
Спочатку, шляхом видачі кредитів збільшується пропозиція грошей; підприємці схиляються до хибних інвестицій—надміру інвестуючи у виробничі процеси вищого рівня та більшою тривалістю. Згодом, ціни та доходи від початкових факторів зростають і зростає споживання, та підприємці усвідомлюють що інвестиції у виробництва вищого рівня були марними та неприбутковими. Перший етап називається «бумом» (піднесенням, зростанням); другий етап — виявлення збиткових інвестицій — є «кризою» (спадом). Депресія є наступним етапом, протягом якого збиткові підприємства банкрутують, а фактори мають швидко повернутись у виробництво нижчих рівнів. Ліквідація нездорових підприємств, «вільних потужностей» хибно створеного підприємства, та незапланований простій оригінальних факторів виробництва мають швидко та масово переключитись на нижчі рівні виробництва — що і становить зміст етапу депресії.

Можливі наслідки
Етап депресії приходить після етапу піднесення. Під час піднесення відбувається інфляція, в основному, за рахунок кредитів. Під час кризи, банки вимушені посилювати вимоги для отримання кредитів, що призводить до зменшення обсягів кредитування. Іншими словами, зменшення обсягів кредитування спричиняє зменшення грошової маси, тобто, викликає дефляцію.
Іншим можливим наслідком є зростання попиту на гроші через:

очікування падіння цін через кризу та зменшення попиту; люди будуть заощаджувати гроші з метою більших покупок у майбутньому;
боржники будуть сплачувати борги, скеровуючи витрати на погашення кредитів;
нестабільність на ринках змушує інвесторів відкладати проекти.Разом уповільненням росту грошової маси та збільшенням попиту на гроші, ціни падають.

Посилання
Дивіться також
Економічна криза
Економічний цикл
Австрійська школа
Центральний банк
Часткове резервування депозитів (банківський мультиплікатор).

Посилання
The Austrian Theory of the Trade Cycle — серія праць різних авторів присвячених теорії економічних циклів.

Література
Meltdown: A Free-Market Look at Why the Stock Market Collapsed, the Economy Tanked, and Government Bailouts Will Make Things Worse (Лютий 2009) (ISBN 1-59698-587-9) & (ISBN 978-1-59698-587-2)