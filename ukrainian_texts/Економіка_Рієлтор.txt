Рієлтор (англ. Realtor) — посередник, агент, що здійснює діяльність на ринку нерухомості з метою отримання доходу (комісійних). Рієлтор є фізичною особою, яка виконує рієлторську діяльність на підставі ліцензії, якщо цього вимагає закон, працює в штаті рієлторської фірми на підставі трудового договору, договору підряду або договору доручення з нею як індивідуальний підприємець без створення юридичної особи, зареєстрований у встановленому законом порядку.
В Україні такими посередниками є: агентства нерухомості, приватні особи рієлтори (часто називаються «приватнтий рієлтор»)
В українському мовленні неправильні форми «ріелтор» та «ріелтер» є поширенішими за правописну форму «рієлтор».

Рієлтор чи маклер
Часто рієлторів називають маклерами. Маклер — посередник на біржі, рієлтор — теж посередник, але виключно на ринку нерухомості.

Історія виникнення
В Україні виникло в 1990-х роках з розпадом СРСР і початком формування ринкової економіки в Україні.
9 жовтня в Україні вважається Днем рієлтора. У США словом «realtor» мають право називатися лише члени Національної Асоціації Рієлторів (англ. National Association of Realtors, NAR), а інші посередники на ринку нерухомості називаються «брокер нерухомості» (real estate broker).

Законодавче регулювання
Не існує закону, який би регулював статус рієлторської діяльності в Україні. Натомість є проект закону України «Про ріелтерську діяльність», декілька разів відхилений ВРУ, він носить виключно декларативний характер без конкретних правил роботи на ринку нерухомості.

Примітки
Посилання
Ріелторська діяльність // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2003. — Т. 5 : П — С. — 736 с. — ISBN 966-7492-05-2.
Обмін жилого приміщення // Юридична енциклопедія : [у 6 т.] / ред. кол. Ю. С. Шемшученко (відп. ред.) [та ін.] — К. : Українська енциклопедія ім. М. П. Бажана, 2002. — Т. 4 : Н — П. — 720 с. — ISBN 966-7492-04-4.
Ріелтер // Великий тлумачний словник сучасної української мови (з дод. і допов.) / уклад. і гол. ред. В. Т. Бусел. — 5-те вид. — К. ; Ірпінь : Перун, 2005. — ISBN 966-569-013-2.