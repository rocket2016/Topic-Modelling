Стате́ве дозріва́ння — процес досягнення організмом такого анатомічного та фізіологічного розвитку, що робить його здатним до розмноження. Основною біологічною ознакою статевого дозрівання є вироблення дозрілих статевих клітин — яйцеклітин у особин жіночої статі (дівчат) і сперматозоїдів у хлопців.

Статеве дозрівання у дівчат
Відбувається від 9 до 16 років. У цей час збільшується виділення гормонів гіпофіза, які стимулюють ріст яєчників. У яєчниках починають вироблятися статеві гормони. Вони зумовлюють розвиток жіночих вторинних статевих ознак: збільшуються молочні залози, з'являється волосся на лобку і під пахвами (пубертатні ознаки), інтенсивно росте і розвивається скелет. У дівчаток розширюються тазові кістки, а плечі залишаються вузькими. Приблизно через 2 роки (у 12—14 років) у дівчинок починаються перші менструації — ознака того, що у фолікулах яєчників почали дозрівати яйцеклітини. Спочатку менструації можуть бути нерегулярними з перервами до кількох місяців. Однак через 2—3 роки менструальний цикл стає регулярним. Волосяний покрив поширюється на лобку, ногах та під пахвами. Регулярно, тобто щоденно, слід мити всю ділянку геніталій.

Статеве дозрівання у юнаків
Починається від 11 і завершується в середньому до 18 років. Перші його ознаки — збільшення розмірів яєчок і статевого члена. В яєчках починають утворюватися сперматозоїди і виробляється чоловічий статевий гормон. Він надходить у кров і зумовлює формування вторинних статевих ознак. У хлопчиків з'являються волосся знизу живота (на лобку), під пахвами і на обличчі, швидко ростуть скелет та м'язи. Плечі розширюються, а таз залишається вузьким. Це надає фігурі хлопчика чоловічої статури. Збільшуються і змінюються хрящі гортані, голос стає нижчим. Такі зміни називаються мутацією.
Під впливом статевого гормону посилюється секреція шкірних залоз, особливо на обличчі й спині. Якщо не дотримуватися особистої гігієни, вони можуть запалюватися, утворюючи вугрі, які звичайно зникають до 21—23 років. Росте волосся на лобку, під пахвами і на обличчі. У старших юнаків спостерігається ріст волосся на ногах та на грудях. Все це є ознаками статевої зрілості.
З 14 років у хлопчиків починає вироблятися сперма. Мимовільне виверження сперми відбувається під час сну. Це явище називається полюцією. В середньому у 14 років статевий член має приблизно 8-10 см у збудженому стані. А у 18 — 12-14 см. Це період гіперсексуальності. В цей час юнаки пробують перші сексуальні контакти. По суті юнак стає готовим до сексуальних контактів вже з 15 років. Проте для цього має бути повна зрілість. Юнаки починають статеве життя у 17 років і досягають піку у 20 — період юнацької гіперсексуальності. В цей час в них завершується статеве дозрівання. Розвиваються статеві органи, зміцнюється мускулатура тіла.

Соціальний відгомін
Зміни в організмі у підлітковий період зачіпають не тільки статеву функцію, а й впливають на фізичний і психічний розвиток. Для дівчат — це вік від 12 до 15 років, для хлопців — від 13 до 16 років. Але в цьому період становлення організму та особистості триває набагато довше. У період статевого дозрівання виникають певні зміни в стосунках між підлітками: з'являється інтерес до протилежної статі, прагнення сподобатися один одному.[джерело?]

Див. також
Статева зрілість
Чоловіча статева система
Жіноча статева система

Примітки
Джерела
Gluckman, PD; Hanson, MA (2006). Evolution, development and timing of puberty. Trends in endocrinology and metabolism: TEM 17 (1): 7–12. PMID 16311040. doi:10.1016/j.tem.2005.11.006. 
Terasawa, E; Fernandez, DL (2001). Neurobiological mechanisms of the onset of puberty in primates. Endocrine reviews 22 (1): 111–51. PMID 11159818. doi:10.1210/er.22.1.111.

Посилання
Весна-красна і молодість, зокрема період статевого дозрівання. «Моя наука»
Сексологическая энциклопедия — Пубертатный возраст
NIH guide to puberty and adolescence
Research shows how evolution explains age of puberty