На́стрій — загальний емоційний стан, який своєрідно забарвлює на певний час діяльність людини, характеризує її життєвий тонус.
Розрізняють позитивні настрої, які виявляються у бадьорості, та негативні, які пригнічують, демобілізують, викликають пасивність. Настрій — загальний емоційний стан, який виразно не спрямований на щось конкретне.
Причини настроїв найрізноманітніші: непідготовленість до діяльності, страх перед очікуваною невдачею, хворобливі стани, і приємні звістки тощо.
Особливе місце серед причин, що викликають настрої, посідає марновірство. Віра в прикмети, особливо негативні, викликає пасивність, страх, розладнує психічну діяльність особистості.
Міра піддатливості настроям має індивідуальний характер. Особи, яким властиве самовладання, не піддаються настрою, не занепадають духом навіть у тих випадках, коли для цього є якісь підстави, а, навпаки, борються з труднощами. Легкодухі швидко піддаються настроям. Вони потребують підтримки колективу.

Бібліографія
Б.Д. Парыгин. Анатомия общения. — СПб: изд. Михайлова, 1999. — 301 с. (рос.)
Б.Д. Парыгин. Общественное настроение. — М.: Мысль, 1966. — 328 с. (рос.)

Посилання
НАСТРІЙ  //Фармацевтична енциклопедія
11 порад хорошого настрою // Молодіжний портал Youngsoul[недоступне посилання з липень 2019]
Самовладання Тофтул М. Г. Сучасний  словник з етики.  – Житомир: Вид-во ЖДУ ім.І. Франка, 2014. – 416с. ISBN 978-966-485-156-2
Настрій // Українська мала енциклопедія : 16 кн : у 8 т. / проф. Є. Онацький. — Буенос-Айрес, 1962. — Т. 5, кн. IX : Літери На — Ол. — С. 1091-1092. — 1000 екз.