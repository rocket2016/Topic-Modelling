Бахрейнський динар — національна валюта королівства Бахрейн, рівна 1000 філсів. Код валюти за ISO 4217 — BHD, також використовується позначення BD.
У обігу знаходяться банкноти номіналом в 0,5, 1, 5, 10 і 20 динарів, а також монети номіналом в 1, 5, 10, 25, 50 і 100 філсів. З 1966 по 1973 роки була національною валютою емірату Абу-Дабі (ОАЕ), поки їй на зміну не прийшов дирхам ОАЕ.

Історія
До 28 квітня 1959 року в країні була в обігу індійська рупія, поки її не замінила випущена для країн Перської затоки рупія Перської затоки.
Рупія Перської затоки була прив'язана до індійської рупії. Оскільки в 1965 році індійська рупія знецінилася, то впала вартість рупії Перської затоки. Після цього уряд Бахрейну вирішив ввести в обіг свою власну валюту.
Бахрейнський динар був введений в обіг 11 жовтня 1965 року, замінивши рупію Перської затоки, з курсом 10 рупій = 1 динар. З наступного року Бахрейнський динар став грошовою одиницею князівства Абу-Дабі, поки в 1973 році їй на зміну не прийшов дирхам ОАЕ.
Курс динара «прив'язаний» до долара США. По відношенню до інших світових валют динар коливається синхронно з доларом. Курс до долара зафіксований приблизно з 1987 року.

Монети
Монети ввели в обіг в 1965 році номіналом 1, 5, 10, 25, 50 і 100 філс. У наш час[коли?] (2011 рік) розмінну монету карбують номіналом 5, 10, 25, 50, 100 і 500 філсів. З моменту введення в обіг бахрейнський динар на розмінних монетах написання назви країни змінювалося кілька разів: «Bahrain» («Бахрейн»), «State of Bahrain» («Держава Бахрейн»), «Kingdom of Bahrain» («Королівство Бахрейн»).

Банкноти
Банкноти з 1964 по 1973 роки випускала Валютна рада Бахрейну, а з 1973 року — Валютне агентство Бахрейну. У 2006 році агентство було перетворено в Центральний банк Бахрейну.
У обігу знаходяться банкноти номіналом 1/2, 1, 5, 10 і 20 динарів. Всього дотепер[коли?] в обігу було 9 видів купюр. Більшість з них прикрашені зображеннями пам'яток, історичних будівель, орнаментами. Банкноти в 5 і 10 динарів повторюють дизайн купюр, що вже перебувають в обігу, і відрізняються серйознішим захистом.
За всю історію було чотири випуски банкнот.
Після зміни конституції (емірат Бахрейн став королівством Бахрейн), вперше в обіг вийшла банкнота із зображенням короля.

Галерея
Примітки
Посилання
Банкноти Бахрейну (нім.) (англ.)