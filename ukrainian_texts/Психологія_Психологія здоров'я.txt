Психологія здоров'я — міждисциплінарна галузь психологічних знань про причини захворювань; факторах, що сприяють здоров'ю та умовах розвитку індивідуальності протягом усього життєвого шляху людини. Психологія здоров'я — це наука про психологічні причини здоров'я, про методи та засоби його збереження, зміцнення та розвитку здоров'я людини від зачаття до смерті.

Зміст та категоріальний апарат науки
Психологія здоров'я — це комплекс специфічних освітніх, наукових та професійних вкладів психології як наукової дисципліни зі зміцнення та підтримки здоров'я, попередження та лікування хвороб, ідентифікації етіологічних і діагностичних корелятів здоров'я, хвороби та пов'язаних з нею дисфункцій, а також з аналізу та поліпшення системи охорони здоров'я, формування стратегії (політики) здоров'я.
У зарубіжній психології під психологією здоров'я пропонується розуміти всю сукупність базових знань з психології, які можуть використовуватися для розуміння здоров'я і хвороби.
Вчені пострадянського простору до змісту психології здоров'я включають теорію і практику попередження різних психічних і психосоматичних захворювань; заходи щодо корекції індивідуального розвитку й адаптації до умов (вимог) соціального життя; створення умов для реалізації потенційних можливостей людини, її задоволеності життям та надання психологічної допомоги при завершенні життєвого шляху. Психологія здоров'я — міждисциплінарна галузь психологічних знань про причини захворювань; факторах, що сприяють здоров'ю та умовах розвитку індивідуальності протягом усього життєвого шляху людини.
Об'єктом психології здоров'я є з певною часткою ймовірності «здорова», але не «хвора» особистість.

Завдання психології здоров'я
Й. Н. Гурвич, проаналізувавши, в основному, закордонні монографічні видання, приходить до висновку про важкість виокремлення однозначної предметної області психології здоров'я, хоча «найадекватнішим сучасному стану психології здоров'я є визначення її як предметної області, тобто через розкриття переліку основних тем, зі складових предмет теоретичних і емпіричних досліджень».
Тож, основні завдання, що входять у сферу інтересів психології здоров'я:

визначення базисних понять психології здоров'я;
дослідження та систематизація критеріїв психічного і соціального здоров'я;методи діагностики, оцінки та самооцінки психічного і соціального здоров'я;розробка простих і доступних для самостійного застосування тестів для визначення здоров'я та початкових стадій захворювань;фактори здорового способу життя (формування, збереження і зміцнення здоров'я);вивчення факторів, що впливають на ставлення до здоров'я;
психологічні механізми здорової поведінки;
формування внутрішньої картини здоров'я;
корекція індивідуального розвитку;
профілактика психічних і психосоматичних захворювань;
дослідження станів передхвороби особистості та їх профілактику;
розробка концепції здорової особистості;
визначення шляхів і умов для самореалізації, самоздійснення, розкриття творчого та духовного потенціалу особистості;
психологічні механізми стресостійкості;
соціально-психологічні чинники здоров'я (сім'я, організація дозвілля і відпочинку, соціальна адаптація, спілкування та ін.);гендерні аспекти психічного і соціального здоров'я;
розробка індивідуально-орієнтованих оздоровчих програм з урахуванням стану здоров'я, статевих, вікових та особистісних особливостей людини;
дитяча і шкільна психологія здоров'я;
психологічне забезпечення професійного здоров'я;
психологія довголіття, ознаки психічного старіння та його профілактика;
психологічну допомогу при завершенні життєвого шляху.

Зв'язок з іншими науками
Психологічні галузі
експериментальна психологія
клінічна психологія, зокрема психосоматика
медична психологія
соціальна психологія
психологія розвитку
дитяча та вікова психологія
психофізіологія
інженерна та промислова психологія
психологія спорту
авіаційна психологія
дефектологія
Медичні науки
епідеміологія
психіатрія
педіатрія
дієтологія
фармакологія
Інші науки
біологія
соціальна робота
суспільне (соціальне) здоров'я
медична соціологія
медична антропологіяНа думку Й. Н. Гурвича безпосередній інтерес для психології здоров'я мають різні розділи соціології: девіантна поведінка, культура, масова культура, соціальна медицина та ін.
Психологія здоров'я та психогігієна мають близькі цілі та завдання досліджень, тож частина дослідників зазначають про зв'язок цих наук, а деякі навіть не схильні розрізняти ці поняття, вважаючи їх синонімічними.


== Джерела ==