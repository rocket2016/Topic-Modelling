Психологі́чна війна́ (англ. Psychological warfare (PSYWAR)) — сукупність різних форм, методів і засобів впливу на людину з ціллю зміни в бажаному напрямку її психологічних характеристик (поглядів, думок, ціннісних орієнтацій, настроїв, установок, мотивів, стереотипів поведінки), а також групових норм, масових настроїв, суспільної свідомості в цілому.В Міністерстві оборони США цей термін означає «планове використання пропаганди і інших психологічних дії, що мають за основну мету вплив на думки, емоції, стосунки, і поведінку ворожих іноземних груп, таким чином, щоб підтримувати досягнення національних завдань.» Попри те що в США настанова FM-33-5 «Ведення операцій психологічної війни» діяла з серпня 1949 року,засоби ведення ПВ набули особливої актуальності під час війни в Кореї(1950-1953) коли за перші 1,5 року із ЗС США дезертирували 47 тисяч чоловік.
На відміну від психологічних операцій, котрі окрім локального характеру також вирізняються можливістю застосування і щодо власного населення, термін ПВ, як правило, застосовують на означення сукупності операцій супроти іншої країни під час військових конфліктів чи економічних воєн. Оскільки психологічна війна ведеться за допомогою інформації, то розглядається як вид інформаційної війни. Частина фахівців поєднує ці явища термінологією «інформаційно-психологічна війна».
Під час тривалих військових конфліктів та бойових дій, на відміну від безповоротніх чи санітарних, може призвести до психогенних втрат особового складу.

Походження терміну
Першим цей термін вжив британський аналітик і історик Фулер (J.F.C. Fuller), який спрогнозував, що, можливо, колись виключно психологічна війна замінить традиційну війну. Пізніше він згадується в книзі «Психологічна війна» колишнього американського розвідника Поля Лайнбарджера, яка вийшла в 1948 році.

Вислови на тему
Див. також
Агітаційний снаряд
Інформаційна війна

Примітки
Джерела
Політологічний енциклопедичний словник / уклад.: Л. М. Герасіна, В. Л. Погрібна, І. О. Поліщук та ін. За ред. М. П. Требіна. — Х . :Право, 2015.
Е. С. Сенявская. Психология войны в XX веке: исторический опыт России. — Москва: РОССПЭН, 1999. — 383 с.(рос.)
Paul Lazarsfeld & Robert Merton // «Mass Communication, Popular Taste, and Organized Social Action». — New York, 2004. (англ.)
Gene Sharp // «From Dictatorship to Democracy: A conceptual framework to liberation». — Boston, 1994. (англ.)

Посилання
Деморалізація // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — Буенос-Айрес, 1958. — Т. 2 : Д — Є, кн. 3. — С. 321-322. — 1000 екз.