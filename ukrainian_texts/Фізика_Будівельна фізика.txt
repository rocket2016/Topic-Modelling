Будівельна фізика — наука про фізичні явища і процеси, пов'язані з експлуатацією будинків і споруд; прикладна галузь фізики.

Основні розділи
Будівельна акустика
Будівельна теплофізика
Будівельна світлотехніка
Теорія довговічності будівельних конструкцій і матеріалів
Будівельна аеродинаміка
Будівельна кліматологія
Термодинаміка необоротних процесівБудівельна теплофізика та будівельна світлотехніка пов'язані з використанням променистої енергії сонця та штучних джерел світла в архітектурі і будівництві.
Термодинаміка необоротних процесів вивчає явища перенесення енергії і речовини в огороджувальних конструкціях як єдиний процес.

Області застосування
Методи будівельної фізики застосовують при розрахунку опору будівельних конструкцій фізико-кліматичним та фізико-хімічним атмосферним впливам та визначенні вимог до матеріалів і конструкцій, щоб забезпечити найсприятливіші для праці і відпочинку людини температурно-вологісні, акустичні і світлотехнічні умови. За допомогою цих методів також досліджують явища тепло- і масоперенесення в огороджувальних конструкціях; визначають фазові переходи (випаровування і замерзання рідини, конденсація її пари) і хімічні перетворення матеріалів (наприклад, твердіння бетону, окислення арматури). Дослідження будівельної фізики дозволяють коригувати технологію виготовлення будівельних матеріалів з заданими властивостями, контролювати їхню якість тощо.

Будівельна фізика в Україні
При Академії будівництва України існує відділення «Будівельна механіка і будівельна фізика» (керівник відділення Баженов В. А., вчений-секретар Лізунов П. П.).
У Відділенні працюють двадцять два дійсні члени Академії будівництва України, які виконують дослідження в галузі будівельної механіки і будівельної фізики в наступних закладах:

Науково-дослідному інституті будівельної механіки КНУБА (академіки Баженов В. А., Гоцуляк Є. 0., Гуляр 0. І., Дехтярюк Є. С., Лізунов П. П.),
Київському національному університеті будівництва і архітектури (академіки Корбут В. П., Лисицький М. Ф., Малкін Е. С., Підгорний О. Л., Худенко А. А., Шкельов Л. Т.),
Науково-дослідному інституті механіки швидкоплинних процесів Міносвіти і науки України (академік Верюжський Ю. В.),
Національному транспортному університеті (академіки Піскунов В. Г., Рассказов 0. 0.),
Національному технічному університеті України «Київський політехнічний інститут» (академік Сахаров О. С.),
Полтавському технічному університеті (академік Строй А. Ф.),
Придніпровській державній академії будівництва та архітектури (академік Прусаков О. П.),
Одеській державній академії будівництва і архітектури (академік Темнов І. І.),
Харківській державній академії міського господарства (академік Намітоков К. К.),
Харківському державному технічному університеті будівництва та архітектури (академіки Редько О. Ф., Шеренков І. А.).Дослідженнями у галузі будівельної фізики в Україні займається також Державний науково-дослідний інститут будівельних конструкцій.

Примітки
Література
Рувінський, Б. М. Будівельна фізика : навч. посібник. Ч.1 / Б. М. Рувінський, М. О. Галущак. - Івано-Франківськ : ІФНТУНГ, 2011. - 239 с. (укр.);
Гусев Н. М. Основы строительной физики. М., 1975. (рос.);
Сергейчук О. В. Архітектурно-будівельна фізика. Теплотехніка огороджуючих конструкцій будинків. Навчальний посібник. «Такі справи», 1999.-156 с. (укр.);
Строительная физика. Состояние и перспективы развития, М., 1961 (рос.);
Ильинский В. М., Проектирование ограждающих конструкций зданий (с учетом физико-климатических воздействий), 2 изд., М., 1964 (рос.);
Реттер Э. И., Стриженов С. И., Аэродинамика зданий, М., 1968 (рос.).

Джерела
Будівельна фізика в Українській Радянській Енциклопедії (укр.)
Сайт Академії будівництва України (укр.)
Строительная физика в Большой Советской Энциклопедии (рос.)

Посилання
Акустика будівельна // ВУЕ
Т. М. Апатенко. Програма і робоча програма навчальної дисципліни «Будівельна фізика. Кліматологія»