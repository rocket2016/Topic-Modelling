Зелені робочі місця (зелені комірці, англ.  Green-collar jobs, green jobs) — робочі місця, створені в результаті включення принципів сталого розвитку в процеси модернізації. В основному це роботи, пов'язані з транспортним сектором, поновлюваними джерелами енергії, будівництвом та управлінням відходами. Їх розквіт пов'язаний зі зростаючим переконанням, що зміна клімату є результатом людської діяльності, тому бажання загальмувати ці зміни вимагає таких економічних змін, які б забезпечили збереження екологічного середовища, щоб забезпечити добробут і нові робочі місця для безробітних та працюючих в секторах, які в найбільшій мірі сприяють глобальному потеплінню (наприклад, автомобільна промисловість чи видобуток вугілля). Зелені робочі місця є частиною en: Green New Deal.
Вважається, що підвищення енергоефективності на 1% в рік протягом десяти років буде сприяти створенню і утриманню 200 тис. нових робочих місць в Європейському Союзі в цей період. Кількість додаткових штатних працівників може збільшитися за рахунок збільшення інвестицій у вітроенергетику — при річному виробництві 1 терават-година, виникає потреба у від 918 до 2400 робочих місць, у той час як при виробництві такої ж кількості енергії на атомних електростанціях формується 75 робочих місць, на газових — від 250 до 265 і на вугільних — 370. У цій галузі економіки сьогодні працюють 73,8 тис. чоловік у Німеччині і 35 тис. — в Іспанії. Додаткові можливості з'являються при закінченні певних курсів і вишколів, щоб допомогти в отриманні відповідної кваліфікації та перепідготовки.
За даними EurObserv'ER, на кінець 2011 р. в Польщі в секторі відновлюваних джерел енергії працювало 34,6 тис. чоловік, в той же час в Німеччині було 378,8 тис. «зелених» працівників.

Див. також
Сталий розвиток
Поновлювані джерела енергії
Відновлювана енергетика
Вітроенергетика
Сонячна енергетика
Вторинні матеріальні ресурси
Забруднення довкілля
Енергозбереження

Ресурси Інтернету
Raport Jean Lambert, eurodeputowanej Partii Zielonych z Londynu, nt. zielonych miejsc pracy (en)
Green Jobs: Towards decent work in a sustainable, low-carbon world. Raport Worldwatch Institute (en)
Sustainable Business Design (en)
Zmiany klimatyczne a rynek pracy — raport ETUC
Kampania gospodarcza Zielonych 2004


== Виноски ==