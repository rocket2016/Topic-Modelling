Мазохі́зм — прагнення людини до задоволення, яке проявляється в тому, щоб їй було завдано біль. Цей біль може бути фізичними або психічними стражданнями. При цьому мазохізм розглядається і як умова, і як джерело задоволення. Це може бути сексуально мотивоване або мати інші мотиви, наприклад, щоб компенсувати психологічний тиск.
Поняття у науку запровадив німецько-австрійський психіатр і судмедексперт Ріхард фон Крафт-Ебінг за іменем австрійського письменника, уродженця Львова Леопольда фон Захер-Мазоха(1836-1895).
При мазохістській формі сексуальної активності сексуальне задоволення залежить від фізичного чи психічного болю (побиття, загрози, приниження, образа тощо), що реально або в уяві був завданий партнером. Мазохізм з'являється в ранньому дитинстві, зазвичай у поєднанні з садизмом (садомазохізм), як компонентний або парціальний потяг. Для виникнення мазохістських переживань інколи достатньо буває думки (уяви сцен приниження). Часто мазохізм поєднується зі сценами ексгібіціонізму.

Див. також
Садизм

Примітки
Джерела
Мазохізм Тофтул М. Г. Сучасний  словник з етики.  – Житомир: Вид-во ЖДУ ім.І. Франка, 2014. – 416с. ISBN 978-966-485-156-2

Література
О. Кисельова. Мазохізм // Філософський енциклопедичний словник / В. І. Шинкарук (гол. редкол.) та ін. — Київ : Інститут філософії імені Григорія Сковороди НАН України : Абрис, 2002. — С. 353. — 742 с. — 1000 екз. — ББК 87я2. — ISBN 966-531-128-X.

Посилання
Мазохізм // Українська мала енциклопедія : 16 кн. : у 8 т. / проф. Є. Онацький. — Буенос-Айрес, 1960. — Т. 4, кн. VII : Літери Ле — Ме. — С. 891. — 1000 екз.
Мазохізм // Літературознавча енциклопедія : у 2 т. / авт.-уклад. Ю. І. Ковалів. — Київ : ВЦ «Академія», 2007. —  Т. 2 : М — Я. — С. 7-8.