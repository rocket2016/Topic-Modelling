Коли певний виробник випускає на ринок товар, що є унікальним на цьому ринку, він стає монополістом. Така монополія призводить до того, що знак для цього товару закріплюється за цим товаром, як за класом (тобто за товаром взагалі, а не тільки цієї компанії-виробника). Наприклад джипом називають практично будь-який позашляховик, а не тільки такий, що випущений на ринок компанією Daimler Chrysler.
Зазвичай перехід торговельної марки до стану загальновживаного імені грає на руку компанії, бо її товар як клас починає асоціюватися саме з її торговельною маркою. Однак є небезпека, що реєстрацію цієї торговельної марки не можна буде продовжити, бо вона стане загальновживаною. Відповідно до законодавства України, така торговельна марка не може отримати правову охорону. Однак цей процес можна обернути: наприклад, компанія Xerox викорінила слово «xerox» з англійської мови, замінивши його на слово «photocopier».
Для того, щоб попередити перехід торговельної марки до стану загальновживаної, компанія повинна, по-перше, підібрати прийнятне нове загальновживане ім'я для свого товару, по-друге, провести PR-кампанію для здійснення переходу до цього загальновживаного імені.

Список торговельних марок, що стали загальновживаними в українській мові
А
Айпод (iPod): MP3 плеєр.
Зараз торговельна марка iPod належить Apple Inc.

В
Вазелін — загальновживана торгова марка суміші мінеральної олії і твердих парафінових вуглеводнів (наукова назва петролатум).

Г
Гуглити: шукати в Google.

Д
Джип: марка позашляховика.

К
Ксерокс (Xerox): копіювальний апарат / назва комп'ютерної компанії.

Ф
Фен
Фломастер (від назви американської компанії Flo-Master)

Примітки
Див. також
Знак для товарів і послуг