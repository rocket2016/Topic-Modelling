Економі́чне зроста́ння — збільшення обсягу виробленої продукції в порівнянні з минулим роком, збільшення її  реальної (корегованої на інфляцію) вартості.

Економічне зростання — це регулярне розширення масштабів діяльності всіх суб’єктів господарювання, яке виявляється у збільшенні абсолютних розмірів (чи у процентах) ВВП, ВНП, НД в країні в цілому і на душу населення

Основні напрямки
Розрізняють такі типи економічного зростання:
Екстенсивний тип зростання. Здійснюється шляхом збільшення обсягів залучених до процесу виробництва ресурсів.
Інтенсивний тип — це такий, який здійснюється шляхом ефективнішого використання ресурсів на основі науково-технічного прогресу (НТР) та найкращих форм організації виробництва.
Макроекономічні фактори економічного зростання можуть бути поділені на три групи:

фактори пропозиції;
фактори попиту;
фактори розподілу.Фактори пропозиції включають:

кількість і якість природних ресурсів;кількість і якість трудових ресурсів;обсяг основного капіталу (основні фонди);
технологію;

Прерогативні фактори
Саме ці фактори визначають спроможність до економічного зростання. Але слід розрізняти здатність до зростання і реальне зростання по суті, для чого важливим є два наступних фактори.
Фактори попиту: для реалізації зрісного виробничого потенціалу в економіці треба забезпечити повне використання збільшених обсягів всіх ресурсів. А це потребує збільшення рівня сукупних витрат, тобто сукупного попиту.
Фактори розподілу: здатність до нарощування виробництва недостатня для розширення загального випуску продукції. Необхідним є також розподіл зрісних обсягів ресурсів з метою отримання максимальної кількості корисної продукції.
Зауважимо, що фактори пропозиції і попиту взаємопов'язані. Наприклад, безробіття уповільнює темпи нагромадження капіталу, зменшує витрати на дослідження. І навпаки, низькі темпи впровадження нововведень та інвестицій можуть стати головною причиною безробіття.

Джерела
Економічне зростання - Енциклопедія сучасної України

Див. також
Економічне диво
Економічний розвиток
Теорія економічного зростання